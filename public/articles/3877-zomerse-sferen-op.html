<!DOCTYPE html><html lang="nl"><head><meta charset="utf-8" /><meta content="width=device-width, initial-scale=1.0" name="viewport" /><title>Zomerse sferen op een waanzinnig (druk) Extrema festival</title><link rel="stylesheet" media="screen" href="../assets/application-5d9d4baeb4183c3a5076cccb1e4c89020338a579605b75a3a7114fcfc96fcd26.css" /><script src="../assets/vendor/modernizr-8560f87d0bc4f137917740acabfc72f0d469565340a978cb6aad12c44b48093a.js"></script><script src="../assets/application-cefc40b72bd5664cfd7de44a90ee46a4a6f7a91ea55479ff016486130dd6868b.js" data-turbolinks-track="true"></script><meta name="csrf-param" content="authenticity_token" />
<meta name="csrf-token" content="0MKvsPygx+jaTj9bubsCxkona1D9qDkKPY60/koSY7DcY5LW+F3xQv1cqomEg/Sqx397XvotLwFvJIuLwFJsTw==" /></head><body><header><div class="row"><div class="small-12 columns"><a href="../index.html"><img alt="GO Magazine" src="../assets/logo_grey-97df1f09b9af24a3ff3a0da7b11bf89609530b7a9d45e164654d4e401b02cc18.png" /></a></div></div></header><div class="row meta"><div class="small-12 columns"><div class="article-meta"><a href="../authors/58-luit-afman.html">Luit Afman</a><h6 class="subheader">Party Reports // 19 juli 2005 20:33</h6></div></div></div><section class="opening" style="background-image: url(../system/uploads/1075/original/3877.jpg%3F1316953384)"></section><div class="row"><div class="small-12 columns"><h1>Zomerse sferen op een waanzinnig (druk) Extrema festival</h1><p class="lead"><p>Als er een festival is waarnaar ik ver van tevoren uitkijk is het altijd wel Extrema. Dit feest staat altijd weer garant voor een potje Brabantse gezelligheid. Aangezien wij altijd een goed plekje willen bemachtigen om het hele festival door te brengen waren we vroeg van huis vertrokken.</p></p><p>Aangekomen in Best bleken de parkeerplaatsen vrij ver van het festivalterrein te liggen en dus hadden we een lange wandeling voor de boeg. Bepakt en bezakt met veel te veel spullen, o.a. een kleedje, kleding voor &#8217;s avonds, slippers, schoenen, handdoeken, zwemspullen etc kwamen we na ruim een kwartier wandelen eindelijk aan bij de poort. De entree was goed opgezet. Eerst moesten we door de security, later werden de kaarten pas gecheckt en er kon vrij snel doorgelopen worden.</p>


	<p>Eenmaal binnen was direct de vertrouwde Extrema sfeer voelbaar. Eerst even langs de kluisjes van lockerbox, die inmiddels een vertrouwde aanwezige zijn op menig festival, om de spullen voor de avond weg te brengen, en vervolgens richting water gelopen waar wij ons kleed zouden uitspreiden. Zoals elk jaar lagen wij net naast het podium in het water, dit jaar gedoopt tot future funk stage, waar warme houseklanken onze trommelvliezen streelden. Wat is er nou lekkerder dan zwoele zomerse house luisteren en dansen in het zonnetje aan het water? Ik weet het niet hoor, maar voor mij was het weer ultiem genieten in elk geval. De sfeer was hier ook erg gezellig. Zoals we van Extrema gewend zijn was er een wat ouder publiek, leuk geklede mensen en een heel gemoedelijke sfeer. Trommelaars die meespeelden met de dj, grote kussens om even lekker onderuit te liggen en een verkoelende duik in het water maakten deze dag tot een topdag. Helaas werd het naarmate de dag vorderde steeds drukker en drukker. De ruimte die wij voor het kleedje hadden werd steeds minder tussen alle dansende mensen en rondlopen werd steeds moeilijker.</p>


	<p>Rond half twee besloten we het zonnetje te verruilen voor een warme tent. Misstress Barbara zou hier van wal steken met haar alom bekende funky tribal technogeluid. Helaas bleek miss Babs last te hebben van de vakantieuittocht in ons land, ze stond vast in de file bij Utrecht en zou dus wat later beginnen. Toch maar even wat nummertjes van Jerome meegepikt, die zich van zijn beste kant liet zien. Warme, mooie volle techno bracht hij ten gehore. Helaas was ik al binnen een kwartier bevangen door de hitte en besloot toch maar weer even wat verkoeling te zoeken buiten. Daar stond op het &#8216;waterstage&#8217; Master H zijn platen te draaien. Heerlijk wegluisterende house die het bij de aanwezigen goed deed.</p>


	<p>Tijd voor Tiefschwarz. De gebroeders Schwarz, befaamd om hun lekkere gedreven housie sound, stonden buiten op het grote buitenpodium. Helaas stonden ze hierdoor wat ver van het publiek af waardoor er van interactie weinig sprake was. Toch danst hun muziek altijd té lekker weg en was de sfeer op en top in de brandende zon. Richie Hawtin stond ondertussen in de techno tent te draaien, maar de keuze tussen de zon op ons eigen dak of op het dak van een broeierige tent was snel gemaakt. Na Tiefschwarz weer terug voor een chill op het kleedje en lekker mensen kijken.</p>


	<p>De grote verscheidenheid aan mensen en outfits zorgde voor een heerlijk afwisselend uitzicht waardoor de tijd voorbij vloog en ik bijna vergeten was dat ik had afgesproken bij Lektroluv. De groene dokter was lekker bezig. Mixte mooie electro aan elkaar en paste zich hiermee goed aan aan de tijd en temperatuur. Naarmate zijn set vorderde ging hij wat harder en het publiek liet haar waardering luidkeels blijken. Tijdens zijn set heb ik opvallend vaak de vraag langs horen komen: &#8216;wie is die man&#8217; en &#8216;wat zit er achter dat masker&#8217;. Er werd in hoog tempo gespeculeerd over de antwoorden maar tot op heden heb ik het wie en waarom nog niet kunnen achterhalen.</p>


	<p>Na Lektroluv tijd voor Green Velvet. Vol goede zin in alom bekende krakers als flash, land of the lost en destination unknown stonden we te wachten op de charismatische Amerikaan. Helaas werd al snel duidelijk dat er iets niet klopte. Er bleek een keyboard kapot te zijn en hij kon hierdoor geen live set doen. Balen dus. De eerste plaat die hij oplegde begeleidde een cirque du soleil achtige act. Vanuit een hijskraan kwam iemand aangevlogen in een zak en er volgde een mooi schouwspel van drie dansers/acrobaten. Knap gedaan. Verder was Green Velvet niet echt bijzonder maar dat kon ons humeur niet meer verstoren.</p>


	<p>Josh Wink zette in de tech-house tent de zaak op z&#8217;n kop met dikke acid. Het fijne was dat deze tent aan een kraan hing zodat er geen wanden waren maar alleen een dak. Dit zorgde voor genoeg ventilatie waardoor er volop gedanst kon worden. De tijd vloog en ineens was het, na een wandeling over het terrein, (dat overigens bezaaid was met lege bekers en flesjes, volgende keer prullenbakken is wel handig!) tijd om een stukje Rachmad te kijken in de electro tent. Hij draaide lekkere donkere platen zoals we van hem gewend zijn. Helaas was het in deze tent al een heel stuk rustiger en we gingen op zoek naar een goede knaller als afsluiter. Marco Bailey sloot de techno tent af en daar hebben wij ons laatste kruit nog even verschoten. Even alles uit de kast om vervolgens moe en voldaan de wandeling naar de auto aan te vangen. Al met al een topdag, wel waren de toiletten superranzig en mogen ze volgend jaar een paar duizend kaarten minder in de verkoop gooien, maar dat terzijde.</p></div></div><footer><div class="row"><div class="small-12 medium-6 columns"><div class="article-connection"><h5><small>Vorige in Party Reports</small></h5><h3><a class="head" href="3866-only-back2back.html">ONLY Back2Back</a></h3><p></p><div class="article-meta"><a href="../authors/57-stefan-kriek.html">Stefan Kriek</a><h6 class="subheader">Party Reports // 14 juli 2005 14:54</h6></div></div><a class="tiny button secondary right" href="3866-only-back2back.html">Lees meer</a></div><div class="small-12 medium-6 columns"><div class="article-connection"><h5><small>Volgende in Party Reports</small></h5><h3><a class="head" href="3879-5-days-off-dag.html">5 Days Off, dag 2: LCD Soundsystem</a></h3><p></p><div class="article-meta"><a href="../authors/9-dania-l-van-gils.html">DaniÃ«l van Gils</a><h6 class="subheader">Party Reports // 20 juli 2005 12:43</h6></div></div><a class="tiny button secondary right" href="3879-5-days-off-dag.html">Lees meer</a></div></div></footer><!-- Piwik -->
<script type="text/javascript">
  var _paq = _paq || [];
  _paq.push(['trackPageView']);
  _paq.push(['enableLinkTracking']);
  (function() {
    var u="//www.spacebabies.nl/analytics/";
    _paq.push(['setTrackerUrl', u+'piwik.php']);
    _paq.push(['setSiteId', 2]);
    var d=document, g=d.createElement('script'), s=d.getElementsByTagName('script')[0];
    g.type='text/javascript'; g.async=true; g.defer=true; g.src=u+'piwik.js'; s.parentNode.insertBefore(g,s);
  })();
</script>
<noscript><p><img src="https://www.spacebabies.nl/analytics/piwik.php?idsite=2" style="border:0;" alt="" /></p></noscript>
<!-- End Piwik Code -->
</body></html>