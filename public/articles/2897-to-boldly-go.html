<!DOCTYPE html><html lang="nl"><head><meta charset="utf-8" /><meta content="width=device-width, initial-scale=1.0" name="viewport" /><title>To boldly go where no one has gone before</title><link rel="stylesheet" media="screen" href="../assets/application-5d9d4baeb4183c3a5076cccb1e4c89020338a579605b75a3a7114fcfc96fcd26.css" /><script src="../assets/vendor/modernizr-8560f87d0bc4f137917740acabfc72f0d469565340a978cb6aad12c44b48093a.js"></script><script src="../assets/application-cefc40b72bd5664cfd7de44a90ee46a4a6f7a91ea55479ff016486130dd6868b.js" data-turbolinks-track="true"></script><meta name="csrf-param" content="authenticity_token" />
<meta name="csrf-token" content="cjkKyabKmcbFejElLxW2UbBjmYtVA+vp6xl7w4WKQj9+mDevojevbOJopPcSLUA9PTuJhVKG/eK5s0S2D8pNwA==" /></head><body><header><div class="row"><div class="small-12 columns"><a href="../index.html"><img alt="GO Magazine" src="../assets/logo_grey-97df1f09b9af24a3ff3a0da7b11bf89609530b7a9d45e164654d4e401b02cc18.png" /></a></div></div></header><div class="row meta"><div class="small-12 columns"><div class="article-meta"><a href="../authors/40-sandy-stevens.html">Sandy Stevens</a><h6 class="subheader">Party Reports // 26 oktober 2004 18:49</h6></div></div></div><div class="row"><div class="small-12 columns"><h1>To boldly go where no one has gone before</h1><p class="lead"><p>Warp impliceert snelheid, maar warp betekent ook afwijking. En de producties die bij het Engelse label Warp Records vandaan komen, hebben ook wel iets afwijkends. Niks &#8216;middle of the road&#8217; in elk geval, maar &#8216;to boldly go where no one has gone before&#8217;. En daar is gelukkig publiek voor. Nog voor dat de poorten van Paradiso open gingen, stond er al een rij tot aan de Heineken Brouwerij. Allemaal in afwachting van Warp Vision, dat een bijzonder feest beloofde te worden.</p></p><p>Paradiso zette de toon met een samenwerking met Warp Records om zo een muzikaal uitdagende avond te kunnen neer zetten. Afgezanten van Warp Records zijn onder andere Aphex Twin, Boards Of Canada, Autechre, Squarepusher, Plaid en Vincent Gallo. Naast zeer vooruitstrevend te zijn op het gebied van elektronische muziek, wist het label ook hoge ogen te gooien met indrukwekkende, niet doorsnee, videoclips. Aan het feit &#8216;dat het oog ook wat wil&#8217;, werd dan ook volop gedacht en zowel in de grote als kleine zaal kon het publiek genieten van spannende beelden en aantrekkelijke eyeteasers. Ook het licht was een passende aanvulling op de muziek. Aan het begin van de avond was de grote zaal in hemelsblauw gehuld en was het de Britse dj N-E-D, ook uit de Warp keuken, die het publiek op smakelijke electro hors-dÂ´oeuvres trakteerde. Ned Beckett heeft een aanzienlijk cv opgebouwd bij Warp en dat is ongetwijfeld de reden dat hij maar liefst drie keer op de avond werd ingezet. Een eentonig programma dan? Absoluut niet. Met onder andere een live optreden van Plaid, de grote entertainmentshow van Jamie Lidell en oude rot in het vak Ellen Allien heeft de organisatie zich op grondige wijze ingedekt.</p>


	<p>Aanvankelijk lijkt het publiek onbewogen. Het heeft massaal de koppen naar het podium gekeerd en het kritische oor bewust te luisteren gelegd. Maar de Nederlander heeft altijd een aanloopje nodig en met het vuur aan de schenen bij het optreden van Jamie Lidell geeft hij zich over. Jamie Lidell is een onmiskenbare persoonlijkheid. Een blik op zijn biografie geeft veel prijs van de man, die alle remmen losgooit on stage. Het zat er al vroeg in: de eerste zinnen van zijn bio vertellen dat hij xylofoon en drums leerde spelen op de lagere school, hij legde een veelbelovend talent aan de dag voor percussie, maar ook begon hij al gauw zijn leerkrachten op de zenuwen te werken. Hij speelde een eekhoorn in een toneelstuk en componeerde een muziek- en stemmelodrama dat hij in het donker liet opvoeren. Door het christelijke aandeel van zijn school werd het stuk als &#8216;duivels&#8217; bestempeld. En Jamie Lidell heeft ook wel iets duivels. Een duiveltje uit een doosje dan. De Bootsy Collins van de experimentele techno.</p>


	<p>In tegenstelling tot de dynamiek van het optreden van Lidell, vond in de kleine zaal een optreden plaats van ogenschijnlijk wat beheerster aard. De gebroeders Funcken van Funckarma, in dit geval opererend onder de naam Cane, brachten een live set die varieerde van milde electronica tot tough-as-fuck (die houden we erin) techno. Ondanks het aan de oppervlakte ontbreken van vlammen en vonken, was er geen sprake van leegloop. Het optreden, dat mooi werd aangekleed door de boeiende visuals van videotroopers, was intrigerend genoeg om het publiek in beweging te houden. Al met al waar voor je geld bij Warp Vision. Want daar draait het toch ook een beetje om: de kosten tegenover de baten zetten. En de baten, die logen er niet om.</p></div></div><footer><div class="row"><div class="small-12 medium-6 columns"><div class="article-connection"><h5><small>Vorige in Party Reports</small></h5><h3><a class="head" href="2896-de-spirit-ver-te.html">De spirit ver te zoeken in de Melkweg</a></h3><p></p><div class="article-meta"><a href="../authors/40-sandy-stevens.html">Sandy Stevens</a><h6 class="subheader">Party Reports // 26 oktober 2004 12:21</h6></div></div><a class="tiny button secondary right" href="2896-de-spirit-ver-te.html">Lees meer</a></div><div class="small-12 medium-6 columns"><div class="article-connection"><h5><small>Volgende in Party Reports</small></h5><h3><a class="head" href="2899-prspct-xl2-extra.html">PRSPCT XL2: extra groot en lekker!</a></h3><p></p><div class="article-meta"><a href="../authors/17-mariska-van.html">Mariska van Wijngaarden</a><h6 class="subheader">Party Reports // 27 oktober 2004 15:08</h6></div></div><a class="tiny button secondary right" href="2899-prspct-xl2-extra.html">Lees meer</a></div></div></footer><!-- Piwik -->
<script type="text/javascript">
  var _paq = _paq || [];
  _paq.push(['trackPageView']);
  _paq.push(['enableLinkTracking']);
  (function() {
    var u="//www.spacebabies.nl/analytics/";
    _paq.push(['setTrackerUrl', u+'piwik.php']);
    _paq.push(['setSiteId', 2]);
    var d=document, g=d.createElement('script'), s=d.getElementsByTagName('script')[0];
    g.type='text/javascript'; g.async=true; g.defer=true; g.src=u+'piwik.js'; s.parentNode.insertBefore(g,s);
  })();
</script>
<noscript><p><img src="https://www.spacebabies.nl/analytics/piwik.php?idsite=2" style="border:0;" alt="" /></p></noscript>
<!-- End Piwik Code -->
</body></html>