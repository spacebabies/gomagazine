<!DOCTYPE html><html lang="nl"><head><meta charset="utf-8" /><meta content="width=device-width, initial-scale=1.0" name="viewport" /><title>De verzopen Future Generation</title><link rel="stylesheet" media="screen" href="../assets/application-5d9d4baeb4183c3a5076cccb1e4c89020338a579605b75a3a7114fcfc96fcd26.css" /><script src="../assets/vendor/modernizr-8560f87d0bc4f137917740acabfc72f0d469565340a978cb6aad12c44b48093a.js"></script><script src="../assets/application-cefc40b72bd5664cfd7de44a90ee46a4a6f7a91ea55479ff016486130dd6868b.js" data-turbolinks-track="true"></script><meta name="csrf-param" content="authenticity_token" />
<meta name="csrf-token" content="34IhjXeE1IBeTh9nnt4RtF3SmKWTnmlvTLRqRgIB5JLTIxzrc3niKnlcirWj5ufY0IqIq5Qbf2QeHlUziEHrbQ==" /></head><body><header><div class="row"><div class="small-12 columns"><a href="../index.html"><img alt="GO Magazine" src="../assets/logo_grey-97df1f09b9af24a3ff3a0da7b11bf89609530b7a9d45e164654d4e401b02cc18.png" /></a></div></div></header><div class="row meta"><div class="small-12 columns"><div class="article-meta"><a href="../authors/18-stephanie-van-heel.html">Stephanie van Heel</a><h6 class="subheader">Party Reports // 24 juli 2002 02:00</h6></div></div></div><div class="row"><div class="small-12 columns"><h1>De verzopen Future Generation</h1><p class="lead"><p>Extrema Outdoor 2002: de tentjes, de muziek, de kluisjes, de flesjes, de regen.</p></p><p>Eenmaal op het terrein aangekomen was het even zoeken waar we de auto&#8217;s moesten parkeren, want nergens stond iets aangegeven. Bij de parkeerwachten was het ook niet helemaal duidelijk. De organisatie was kennelijk een beetje laat op gang gekomen want pas iets voor elven gingen de hekken open en konden we aan een dagje Extrema beginnen!</p>


	<p>Heerlijk, wat een weertje. Ondanks alle voorspellingen begon de dag <span class="caps">FANTASTISCH</span>! Een lekker zonnetje scheen op onze bolletjes en maakte dat er vanaf het begin overal een gezellige sfeer heerste. Omdat het nog rustig was kon iedereen lekker zijn of haar gang gaan en het terrein goed verkennen. Area&#8217;s genoeg! Op de mainstage was Barth Hendrix de eerste DJ die platen aan het draaien was. Uit de speakers kwam &#8216;n beetje rustige swingmuziek en dat beviel het publiek prima. Zo kon iedereen de dag ten minste goed beginnen. Bij de Trance Area was Mark van Bekkum aan het opbouwen, maar verder was het daar nog erg rustig. Aan de stroom mensen te zien zou dat later op dag wel veranderen.</p>


	<p>Steeds en steeds meer mensen kwamen langzaam het terrein binnengedruppeld, de een nog mooier uitgedost dan de ander. Prachtig om te zien hoe mensen hun best hebben gedaan om aan het Extrema-imago te voldoen. Na overal lekker rondgeslenterd te hebben, zijn we een praatje gaan maken met de mensen achter de Coca Cola-stand. Die hadden, om te voorkomen dat iedereen zijn colaflesje zomaar op de grond zou gooien, een recyclemuur gemaakt zodat je je flesje in één van de gaten kon gooien met kans op een prijs! De prijzen varieerden van een kleine of grote rugzak tot buttons en zelfs een gigantische zitzak (die overigens <span class="caps">HEERLIJK</span> zaten). Ook hadden ze een chill-bus voor ons klaargezet waar je lekker even kon bijkletsen met op de achtergrond relaxmuziek.</p>


	<p>Het thema van Extrema dit jaar was The Future Generation en vandaar ook al die afbeeldingen van kinderen op de aanplakbiljetten. Het vaste motto &#8216;Love and Respect&#8217; kon natuurlijk ook niet ontbreken. Het duurde even voordat mij duidelijk werd waarom The Future Generation als thema was gekozen, en waar we dat in terug konden vinden. De organisatie schenkt vijftig cent per betalende bezoeker aan een Goed Doel en helpt daarmee een &#8216;adoptie-dorp&#8217; in India, waar de bevolking kleding vervaardigt. Dus met het oog op de volgende generatie hebben we met z&#8217;n allen een steentje bijgedragen!</p>


	<p>Waar we ook een aardig steentje aan hebben bijgedragen is aan het geweldige <span class="caps">PWK</span>-systeem. Voor twee euro kon je een <span class="caps">PWK</span>-kaart (Plaspas) halen waarvoor je vijf keer naar de wc kon. Echt helemaal geweldig! Of je nou een grote of een kleine boodschap moest doen, geen probleem. Ze krasten dan één van de vijf vakjes van je plaspas open en bij drie dezelfde tekentjes kon je nog een prijs winnen ook! In het laboratorium werd je plasje of hoopje onderzocht op afwijkende kleur of geur. Leuk, de rijen werden niet minder lang, maar het wachten was wel een stuk gezelliger. We hadden stiekem wel gehoopt op meer en schone toiletten en voldoende plee-papier, maar goed, wellicht de volgende keer beter.</p>


	<p>Rond half acht was het afgelopen met het superprachtige zomerse weer, want in één keer werd de strakblauwe hemel donkergrijs met groen, en als Nederlander weet je het dan wel: <span class="caps">STORM IN AANTOCHT</span>! Het duurde nog zo&#8217;n tien minuten voordat het begon te regenen en enorrum te waaien, zodat een hysterische paniek uitbrak. Wat een chaos. ik heb nog nooit zoveel mensen onder luid gegil door elkaar heen zien rennen op zoek naar een droog plekje. Alsof ze van suiker waren en ieder moment konden smelten. Alles was in één keer over. Iedereen vluchtte naar de tenten of afdakjes. Aangezien van te voren duidelijk was dat we het waarschijnlijk niet droog zouden houden, hadden wij regenponcho&#8217;s en dergelijke  meegebracht, die we in kluisjes kwijt konden. Erg okee trouwens, dat zouden meer organisatoren moeten doen. Op andere festivals kan je nooit je tas kwijt, en dan vinden ze het vreemd dat je je regenpak thuis laat. Bij Extrema was dit dus perfect geregeld.</p>


	<p>De DJs in de tenten moesten er op last van de brandweer een eind aan maken: &#8216;Het is veel te gevaarlijk hier met die bliksem.&#8217; Helaas luisterde bijna niemand van de toeschouwers naar de organisatie en bleef iedereen in de tenten staan. Dat was op zich wel begrijpelijk, want doordat iedereen overdag verbrand was door de zon, was het nu heel erg koud in de regen. Dit tot grote vreugde van de mannen trouwens, als je begrijpt wat ik bedoel. Maar  de organisatie had ook wel beter kunnen weten, het was overduidelijk dat het zou gaan regenen en dus hadden ze eigenlijk wel voor meer onderdak voor 15.000 man kunnen zorgen. De complimenten voor Michel de Hey, die in de stromende regen op het mainstage bleef doordraaien! Echt super, we hebben nog een tijd lang op zijn lekkere swingbassen uit ons regendakje staan gaan. Hij bleef maar draaien tot grote tevredenheid van de wetpeople! Maar toen rond een uur of negen de <span class="caps">VIP</span>-tribune het door de grote hoeveelheid water begaf, zijn wij toch ook maar vertrokken.</p></div></div><footer><div class="row"><div class="small-12 medium-6 columns"><div class="article-connection"><h5><small>Vorige in Party Reports</small></h5><h3><a class="head" href="631-the-wizzard-rent.html">The Wizzard rent van de ene naar de andere booth</a></h3><p></p><div class="article-meta"><a href="../authors/20-t-n.html">T. N.</a><h6 class="subheader">Party Reports // 23 juli 2002 02:00</h6></div></div><a class="tiny button secondary right" href="631-the-wizzard-rent.html">Lees meer</a></div><div class="small-12 medium-6 columns"><div class="article-connection"><h5><small>Volgende in Party Reports</small></h5><h3><a class="head" href="644-dansende-laurent.html">Dansende Laurent Garnier is oppermachtig</a></h3><p></p><div class="article-meta"><a href="../authors/20-t-n.html">T. N.</a><h6 class="subheader">Party Reports // 28 juli 2002 02:00</h6></div></div><a class="tiny button secondary right" href="644-dansende-laurent.html">Lees meer</a></div></div></footer><!-- Piwik -->
<script type="text/javascript">
  var _paq = _paq || [];
  _paq.push(['trackPageView']);
  _paq.push(['enableLinkTracking']);
  (function() {
    var u="//www.spacebabies.nl/analytics/";
    _paq.push(['setTrackerUrl', u+'piwik.php']);
    _paq.push(['setSiteId', 2]);
    var d=document, g=d.createElement('script'), s=d.getElementsByTagName('script')[0];
    g.type='text/javascript'; g.async=true; g.defer=true; g.src=u+'piwik.js'; s.parentNode.insertBefore(g,s);
  })();
</script>
<noscript><p><img src="https://www.spacebabies.nl/analytics/piwik.php?idsite=2" style="border:0;" alt="" /></p></noscript>
<!-- End Piwik Code -->
</body></html>