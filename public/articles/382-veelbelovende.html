<!DOCTYPE html><html lang="nl"><head><meta charset="utf-8" /><meta content="width=device-width, initial-scale=1.0" name="viewport" /><title>Veelbelovende line-up zorgt niet echt voor party-orgasme</title><link rel="stylesheet" media="screen" href="../assets/application-5d9d4baeb4183c3a5076cccb1e4c89020338a579605b75a3a7114fcfc96fcd26.css" /><script src="../assets/vendor/modernizr-8560f87d0bc4f137917740acabfc72f0d469565340a978cb6aad12c44b48093a.js"></script><script src="../assets/application-cefc40b72bd5664cfd7de44a90ee46a4a6f7a91ea55479ff016486130dd6868b.js" data-turbolinks-track="true"></script><meta name="csrf-param" content="authenticity_token" />
<meta name="csrf-token" content="7GCGaEJ7q0BhacYs2jx7XJGg5xQBTnPW47KscN9u4OHgwbsORoad6kZ7U/7nBI0wHPj3GgbLZd2xGJMFVS7vHg==" /></head><body><header><div class="row"><div class="small-12 columns"><a href="../index.html"><img alt="GO Magazine" src="../assets/logo_grey-97df1f09b9af24a3ff3a0da7b11bf89609530b7a9d45e164654d4e401b02cc18.png" /></a></div></div></header><div class="row meta"><div class="small-12 columns"><div class="article-meta"><a href="../authors/21-glen-zoeteweij.html">Glen Zoeteweij</a><h6 class="subheader">Party Reports // 11 maart 2002 01:00</h6></div></div></div><div class="row"><div class="small-12 columns"><h1>Veelbelovende line-up zorgt niet echt voor party-orgasme</h1><p class="lead"><p>Rez, 2 maart 2002, Nighttown, Rotterdam. Met Kevin Saunderson, Dave Angel, Fluke DJ</p><p>Ter introductie van de grensverleggende 3D-railshooter Rez besloot PlayStation 2 samen met <span class="caps">SEGA</span> eens goed uit te pakken in zowel Nederland als België. Op vrijdag was het feest in Who&#8217;s who&#8217;s land in Brussel met gedeeltelijk dezelfde DJ&#8217;s en een wat meer op Vlaanderen gerichte selectie bestaande uit St. Dic en Pierre. Daarnaast stond ook Jamie Anderson op het lijstje voor die vrijdagnacht.</p>


	<p>Via Sony hadden we kaartjes weten te bemachtigen en dat zorgde voor een erg gemakkelijk entree inclusief 5 gratis drankjes per persoon. Dat is nog eens een mooie binnenkomer! Eenmaal in Nighttown bleek het nog niet zo heel erg druk, en het liep toch al tegen een uurtje of één. Het duurde dan ook wel tot een uur of twee voordat geheel Nighttown enigszins goed gevuld was. Toch opvallend als er een grootheid als Kevin Saunderson zo lekker groovy staat te draaien. Hij kreeg de grote zaal met z&#8217;n warme, soulvolle sound absoluut mee, maar toch kwam de menigte niet echt helemaal los. Misschien kwam het door het feit dat het publiek voor een groot gedeelte uit genodigden bestond.</p>


	<p>Tijd om even in de Basement te gaan kijken, waar Lucien Foort net het roer overgaf aan de Fluke DJ&#8217;s. Het werd een diepe progressive trip van de Engelsen en het publiek droomde heerlijk mee met deze druggy reis. Boven in de grote zaal was het inmiddels tijd voor Dave Angel en hij kende geen genade. Vanaf de eerste plaat was het beuken geblazen. Dit tot grote vreugde van alle aanwezigen; het leek niet hard genoeg te kunnen. Hoe pittiger de platen, hoe groter het gejuich. Ik had het al snel gezien; waar waren de funky grooves gebleven waar ik Dave met name van ken? Beneden was Lucien Foort inmiddels al weer terug achter de draaitafels en ging nog dieper dan diep. Ook hier was de partyspirit inmiddels te voorschijn gekomen en zag ik veel blije gezichten. Het bleef hier de rest van de avond warm en broeierig. Just the way I like it.</p>


	<p>In de theaterzaal ging het er allemaal wat relaxter aan toe en daar kon je dan ook even lekker op adem komen. Door heel Nighttown waren PlayStation 2 zuilen geplaatst zodat er onder het genot van al het muzikale geweld ook wat games uitgeprobeerd konden worden. Natuurlijk ontbrak het niet aan wat coole video-animaties zodat de oogjes de nodige visuele prikkelingen kregen.</p>


	<p>Al met al was het een beetje een mat feest. Naar mijn idee had Rez een veel uitbundiger sfeer verdiend, zeker gezien de prima line-up, alle extra&#8217;s en de goede organisatie!</p></div></div><footer><div class="row"><div class="small-12 medium-6 columns"><div class="article-connection"><h5><small>Vorige in Party Reports</small></h5><h3><a class="head" href="379.html"></a></h3><p></p><div class="article-meta"><a href="../authors/2-rob-schmidt.html">Rob Schmidt</a><h6 class="subheader">Party Reports // 07 maart 2002 01:00</h6></div></div><a class="tiny button secondary right" href="379.html">Lees meer</a></div><div class="small-12 medium-6 columns"><div class="article-connection"><h5><small>Volgende in Party Reports</small></h5><h3><a class="head" href="386-metrostation-in.html">Metrostation in ruste</a></h3><p></p><div class="article-meta"><a href="../authors/5-edwin-de-leeuw.html">Edwin de Leeuw</a><h6 class="subheader">Party Reports // 13 maart 2002 01:00</h6></div></div><a class="tiny button secondary right" href="386-metrostation-in.html">Lees meer</a></div></div></footer><!-- Piwik -->
<script type="text/javascript">
  var _paq = _paq || [];
  _paq.push(['trackPageView']);
  _paq.push(['enableLinkTracking']);
  (function() {
    var u="//www.spacebabies.nl/analytics/";
    _paq.push(['setTrackerUrl', u+'piwik.php']);
    _paq.push(['setSiteId', 2]);
    var d=document, g=d.createElement('script'), s=d.getElementsByTagName('script')[0];
    g.type='text/javascript'; g.async=true; g.defer=true; g.src=u+'piwik.js'; s.parentNode.insertBefore(g,s);
  })();
</script>
<noscript><p><img src="https://www.spacebabies.nl/analytics/piwik.php?idsite=2" style="border:0;" alt="" /></p></noscript>
<!-- End Piwik Code -->
</body></html>