<!DOCTYPE html><html lang="nl"><head><meta charset="utf-8" /><meta content="width=device-width, initial-scale=1.0" name="viewport" /><title>Pure Imagination volume  1 - DJ Ido (Utopia Records, Israel)</title><link rel="stylesheet" media="screen" href="../assets/application-5d9d4baeb4183c3a5076cccb1e4c89020338a579605b75a3a7114fcfc96fcd26.css" /><script src="../assets/vendor/modernizr-8560f87d0bc4f137917740acabfc72f0d469565340a978cb6aad12c44b48093a.js"></script><script src="../assets/application-cefc40b72bd5664cfd7de44a90ee46a4a6f7a91ea55479ff016486130dd6868b.js" data-turbolinks-track="true"></script><meta name="csrf-param" content="authenticity_token" />
<meta name="csrf-token" content="GtZF+eN8AEMaFmszJI0HjMynKZAodsEeToNSykr45RAWd3if54E26T0E/uEZtfHgQf85ni/z1xUcKW2/wLjq7w==" /></head><body><header><div class="row"><div class="small-12 columns"><a href="../index.html"><img alt="GO Magazine" src="../assets/logo_grey-97df1f09b9af24a3ff3a0da7b11bf89609530b7a9d45e164654d4e401b02cc18.png" /></a></div></div></header><div class="row meta"><div class="small-12 columns"><div class="article-meta"><a href="../authors/39-iris-morsman.html">Iris Morsman</a><h6 class="subheader">Accelerator: cd&#39;s // 18 maart 2004 12:40</h6></div></div></div><div class="row"><div class="small-12 columns"><h1>Pure Imagination volume  1 - DJ Ido (Utopia Records, Israel)</h1><p class="lead"><p>Van de week kreeg ik een cd over de post van Utopia Records. Nou ben ik nooit zo goed in namen, dus ook dit label zei me vrij weinig. De cd zat in een enveloppe waarbij de adressering gedaan was met een zwarte viltstift. O God, dacht ik, weer zo&#8217;n promo waarbij je je afvraagt waarom ze de moeite nemen om hem op te sturen. Je krijgt zo in de loop van de tijd nogal eens wat meuk opgestuurd namelijk. En zo werd ik met mijn neus gedrukt op het feit dat ook ik vooroordelen heb.</p></p><p><span class="caps">VETTE CDEEEEEEE</span>!!!!! Ik kan niet anders zeggen! Maar zal het toch maar proberen&#8230;</p>


	<p>Misschien eerst maar eens wat uitleggen over goa- en psy-trance. Goa-trance is een diepe, meerlagige underground trance sound, met vaak een stevige bas. Eind jaren &#8216;90 begon de goatrance te verharden. De space verdween, grimmige geluiden kwamen er voor in de plaats. Het antwoord hierop was psy-trance: na dus een tijdje uit de gratie te zijn geraakt, mocht &#8216;mooi&#8217; weer, en hoefde niet alles alleen maar hard en kil te zijn.</p>


	<p>Wat ik alleen wel vaak merk bij het beluisteren van psy-trance albums, is dat steeds weer teruggegrepen wordt op een succesformule: eenzelfde stramien met dezelfde geijkte energieke sounds en dezelfde basloops, waardoor alles een beetje vervlakt. Zeg maar een soort underground-vercommercialisering. Zo gaat het nou eenmaal met alle stromingen, dus ook met de meer undergrondse  takken binnen de dance. Het is de kunst om de kwaliteit eruit te vissen.</p>


	<p>Met deze cd vond ik eindelijk weer psy-trance waar wat verder wordt gekeken dan de psytrancebeat-neus lang is. Super positieve, energieke maar ook erg diepe, mooie en muzikale sounds. En elk nummer met een eigen stijl. Dat zal mede komen doordat de cd een compilatie-cd is en geen album, waardoor je dus niet een uur lang naar de (vaak eenzijdige) sound van maar één artiest hoeft te luisteren.</p>


	<p>Zoals ik al zei, ik ben nooit zo goed in namen. Helaas. Dus ik kan je niet zeggen of dit een soort van Alle Dertien Goed is van bekende psy-trance producers. Ik had van geen van allen gehoord. Maar dat is dus geen graadmeter.</p>


	<p>De tracks liggen allemaal zo rond de 145 bpm, hebben niet elke twee minuten een break van 
drie minuten, en liggen erg fijn in mijn melodie-gevoelige oor. Het gaat hier om zogenaamde &#8216;morning psy-trance&#8217;, voor als je het hokje weer wil onderverdelen in andere hokjes. Ik ben daar nooit zo voor, ik vertel liever wat muziek met me doet, lichamelijk en geestelijk.</p>


	<p>Sommige tracks op deze cd raken me diep en geven me precies dát gevoel wat ik zoek in muziek: een thrill van emotie. Een rollercoaster met Meneer Serotonine en Mevrouw Adrenaline in de voorste karretjes, een trip makend van hier naar alle uithoeken in mijn hersenen en weer terug. Maar als je toch liever een naam wil horen om de muziek te kunnen plaatsen: Science is God van Xerox zou bijvoorbeeld heel goed op deze cd passen. Vooruit, nog een naam: Space Embargo van Cyber Cartel.</p>


	<p>Ik heb, heel vervelend natuurlijk, het schrijven van deze review diverse keren moeten onderbreken om even wat sprongetjes te maken, armen en benen los te schudden, waarbij ik kreetjes moest onderdrukken, omdat ik de energie die ik kreeg bij het beluisteren van de cd niet meer de baas was. Je bent dus gewaarschuwd. Voor de morning psy-trance liefhebber zal er geen ergere straf bestaan dan in een dwangbuis gestopt te worden terwijl hij of zij moet luisteren naar deze cd. Mijn favoriete track? Ik zit te twijfelen tussen Out of Earth (S.A.S.) of First Rain (Ananda Shake).</p>


	<p>Mach 5</p></div></div><footer><div class="row"><div class="small-12 medium-6 columns"><div class="article-connection"><h5><small>Vorige in Accelerator: cd&#39;s</small></h5><h3><a class="head" href="1459-psy-tekk-good.html">Psy Tekk - Good Purpose (Usta Records, Israel)</a></h3><p>Trance van weleer</p><div class="article-meta"><a href="../authors/39-iris-morsman.html">Iris Morsman</a><h6 class="subheader">Accelerator: cd&#39;s // 17 maart 2004 17:13</h6></div></div><a class="tiny button secondary right" href="1459-psy-tekk-good.html">Lees meer</a></div><div class="small-12 medium-6 columns"><div class="article-connection"><h5><small>Volgende in Accelerator: cd&#39;s</small></h5><h3><a class="head" href="1465-funk-d-void.html">Funk D&#39;Void - Volume Freak - Soma</a></h3><p>Draai je volumeknop maar lekker open</p><div class="article-meta"><a href="../authors/6-high-roller.html">High Roller$</a><h6 class="subheader">Accelerator: cd&#39;s // 24 maart 2004 12:23</h6></div></div><a class="tiny button secondary right" href="1465-funk-d-void.html">Lees meer</a></div></div></footer><!-- Piwik -->
<script type="text/javascript">
  var _paq = _paq || [];
  _paq.push(['trackPageView']);
  _paq.push(['enableLinkTracking']);
  (function() {
    var u="//www.spacebabies.nl/analytics/";
    _paq.push(['setTrackerUrl', u+'piwik.php']);
    _paq.push(['setSiteId', 2]);
    var d=document, g=d.createElement('script'), s=d.getElementsByTagName('script')[0];
    g.type='text/javascript'; g.async=true; g.defer=true; g.src=u+'piwik.js'; s.parentNode.insertBefore(g,s);
  })();
</script>
<noscript><p><img src="https://www.spacebabies.nl/analytics/piwik.php?idsite=2" style="border:0;" alt="" /></p></noscript>
<!-- End Piwik Code -->
</body></html>