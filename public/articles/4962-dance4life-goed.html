<!DOCTYPE html><html lang="nl"><head><meta charset="utf-8" /><meta content="width=device-width, initial-scale=1.0" name="viewport" /><title>Dance4Life: goed doel of goed bedoeld bedrijf?</title><link rel="stylesheet" media="screen" href="../assets/application-5d9d4baeb4183c3a5076cccb1e4c89020338a579605b75a3a7114fcfc96fcd26.css" /><script src="../assets/vendor/modernizr-8560f87d0bc4f137917740acabfc72f0d469565340a978cb6aad12c44b48093a.js"></script><script src="../assets/application-cefc40b72bd5664cfd7de44a90ee46a4a6f7a91ea55479ff016486130dd6868b.js" data-turbolinks-track="true"></script><meta name="csrf-param" content="authenticity_token" />
<meta name="csrf-token" content="BEgPJ5Eg3SXX2Q3mSyRSOOC5YJ1oA90ssvV64Jj14u0I6TJBld3rj/DLmDR2HKRUbeFwk2+GyyfgX0WVErXtEg==" /></head><body><header><div class="row"><div class="small-12 columns"><a href="../index.html"><img alt="GO Magazine" src="../assets/logo_grey-97df1f09b9af24a3ff3a0da7b11bf89609530b7a9d45e164654d4e401b02cc18.png" /></a></div></div></header><div class="row meta"><div class="small-12 columns"><div class="article-meta"><a href="../authors/63-bas-van-duren.html">Bas van Duren</a><h6 class="subheader">Coverstories // 19 december 2006 15:39</h6></div></div></div><section class="opening" style="background-image: url(../system/uploads/3507/original/dance4life.jpg%3F1316953890)"></section><div class="row"><div class="small-12 columns"><h1>Dance4Life: goed doel of goed bedoeld bedrijf?</h1><p class="lead"><p>De tweede editie van Dance4Life, een twee-jaarlijks evenement bedoeld om jongeren te wijzen op de gevolgen van hiv en aids, is inmiddels een feit. Duizenden scholieren stonden te springen op de muziek van Tiësto om mensen wakker te schudden over de toestand van <span class="caps">HIV</span> en aids in de wereld. Maar wat voor effect heeft een dergelijk evenement? En wat zijn de kosten van een festival dat in het Gelredome wordt gehouden en ook nog kan rekenen op live-coverage van <span class="caps">TMF</span>? GO Magazine zocht het uit.</p></p><p>De initiatiefnemers van Dance4life, Dennis Karpes en Ilco van der Linde, zijn rasmarketeers. Karpes (36) was marketing directeur bij verschillende kledingsmerken, waaronder jeansmerk Kuyichi, dat gebaseerd is op fair trade. Karpes komt vaak in Zuid-Afrika als wind- en kitesurfer. In Zuid-Afrika nam zijn gedachte van een groot internationaal evenement vorm. Een festival dat de stilte rondom hiv, aids en de bijbehorende taboes moest doorbreken. Daarvoor zag hij in Ilco van der Linde (42), die hij kende van eerdere samenwerkingen, de ideale partner. Van der Linde had toen al een behoorlijke reputatie. Op zijn zestiende organiseerde hij Bevrijdingspop en hij zette ook Melk de Witte Motor in de markt. De twee zochten voor hun idee van een groots festival uit aan verschillende partners en goede doelen en Dance4Life was een feit.</p>


	<p>De eerste editie van Dance4Life in 2004 was succesvol. Tienduizend scholieren stonden in het Gelredome te dansen terwijl een live-verbinding met Kaapstad in Zuid-Afrika hetzelfde beeld liet zien. Met alle aanverwante acties erbij is er in 2004 ongeveer 2 miljoen euro ingezameld. Dit jaar was er volgens persvoorlichter Olaf van den Berg wederom sprake van een succes; 600.000 euro werd er ingezameld en het hele evenement werd goed gecoverd; Dance4life was vier uur live op <span class="caps">TMF</span> te zien. In de aanloop naar het festival, mochten mensen met eigen ideeën komen om geld in te zamelen onder de noemer van Act4life. Dance4life zorgde dan voor promotiemateriaal, persberichtvoorbeelden, een vernoeming op de website en een registratienummer voor het overboeken van de opbrengsten. Daarnaast bracht Dance4life de gelijknamige single internationaal uit, gemaakt door DJ Tiësto (inmiddels ambassadeur van Dance4life) en Maxi Jazz van Faithless. De single behaalde in Nederland de derde plaats in de Top 40. De opbrengsten van de single gaan geheel naar Stop <span class="caps">AIDS</span> Now en <span class="caps">MYBODY</span>. Naar verwachting wordt er via de single een opbrengst gehaald van 200.000 euro. En ook niet onaardig; de 
<a href="http://www.hazazah.com/bramschouw/">reclamefilm</a> geregisseerd door Bram Schouw (Agis, Orange en Job Cohen met de voetbal) heeft uit handen van de Europese Commissie de prijs voor beste hiv/aids commercial ontvangen.</p>


	<p>Allemaal leuk en aardig, maar er zijn een paar vragen die (vooralsnog) onbeantwoord blijven. Zo zijn Stop <span class="caps">AIDS</span> Now en <span class="caps">MYBODY</span> voorzien van een <span class="caps">CBF</span>-keurmerk. Het Centraal Bureau Fondsenwerving is een stichting die toezicht houdt op het ingezamelde geld van goede doelen. Echter, wie zoekt naar Dance4Life op de <a href="http://www.cbf.nl/">site</a> van <span class="caps">CBF</span> zal er niets aantreffen. Wat is de achterliggende reden daarvan? Persvoorlichter Olaf van den Berg; &#8216;Je moet Dance4Life een beetje zien als een verlengstuk van Stop <span class="caps">AIDS</span> Now en <span class="caps">MYBODY</span>. Die organisaties hebben meer moeite met het bereiken met jongeren. Daarvoor zijn wij de aangewezen personen. En omdat Stop <span class="caps">AIDS</span> Now en <span class="caps">MYBODY</span> al een <span class="caps">CBF</span>-keurmerk hebben, hoeven wij daar niet aan te voldoen. De toezicht op de geldstromen is dan ook via deze constructie al geregeld.&#8217; Dance4life zet haarzelf neer als een evenement zonder winstoogmerk. Dat blijkt uit het feit dat al het ingezamelde geld één op één naar de goede doelen gaan. Maar Dance4life heeft op haar drukste moment 25 mensen in dienst. Daarvan zijn er rond de zes stagiaires die 300 euro per maand verdienen. Van den Berg: &#8216;Wij zijn een organisatie die qua personeel altijd uitdijt en inkrimpt. In januari slinken we weer naar tien mensen. En je moet je voorstellen dat er ook vrijwilligers tussen zitten. Onze lonen worden betaald door Stop <span class="caps">AIDS</span> Now, giften en partners zoals <span class="caps">ABN AMRO</span>, TMF en 3FM. Ja, er bestaat de kans dat een partner ooit eens wegvalt, maar dat is de uitdaging. Dat je iets neerzet waarvan je partners zoiets hebben, dat zij toch niet zo snel zullen vertrekken. En aangezien onze doelgroep de scholieren zijn, gaat dat goed. Zo konden scholieren hun ingezamelde kleingeld storten bij de <span class="caps">ABN AMRO</span> zonder de gebruikelijke toeslag.</p>


	<p>De kosten van het hele evenement worden op diverse, slimme manieren verkleind. Regisseur Bram Schouw van het reclamefilmpje; &#8216;Voor het maken van de reclame zijn we alleen in Tanzania en in Nederland geweest. Je krijgt misschien het idee dat we over de hele wereld zijn geweest vanwege de vele etniciteiten, maar dat is niet zo. Tanzania heeft een zeer gemengd gemeenschap en we zijn daar in totaal twaalf dagen geweest. We hebben dankbaar gebruik gemaakt van de goodwill van de mensen die ons meehielpen zoals die van de luchtvaartmaatschappij. De enige kosten die wij eigenlijk hebben gemaakt zijn de symbolische kosten van de filmrollen. Voor de rest hebben wij, het productiemaatschappij, ik de regisseur en alle anderen, onszelf helemaal cadeau gegeven.&#8217; De totale kosten van het Gelredome evenement komen volgens van den Berg uit op ongeveer 400.000 euro. De catering en de touringcars voor het vervoer van de scholieren zijn de grootste posten. Een aannemelijk bedrag tegenover de ingezamelde 600.000 euro en de nog verwachte twee ton van de single. Zeker als je kijkt naar de twee miljoen van 2004. Van den Berg: &#8216;Dat komt op de eerste plaats door het ontbreken van de &#8216;verdubbelaar&#8217; van het Ministerie van Ontwikkelingshulp. Dat is jammer. Het fundraisen wat we in 2004 bij Jack Spijkerman&#8217;s programma hebben gedaan, dat doen we bewust niet meer. Onze doelgroep kijkt niet naar dat programma. We hebben wel gedacht aan andere programma&#8217;s, maar de vier uur coverage van <span class="caps">TMF</span> vonden wij ook goed zo. Het doel van ons is om onze doelgroep te bereiken, wakker te schudden en wat bij te brengen en dat is dit jaar heel goed gelukt.&#8217;</p>


	<p>World Education of Aids Awareness-medewerkster Juliane Rethorst was aanwezig bij de uitreiking van de prijs voor beste hiv/aids commercial en had nog kritiek op het feit dat veel instanties wel de bewustwording goed doen, maar nog niet genoeg educatie verlenen. Van den Berg: &#8216;Volgens mij was dat een algemene opmerking, maar wij doen wel aan educatie. Met de scholentoer hebben we voorlichtingsfilms, digitale lespaketten en vaak vertelt iemand die hiv-geïnfecteerd is iets erover. Dat zijn dan de mensen waarvan je het niet zou verwachten, zoals de breakdancer of iets dergelijks.&#8217; Het mag duidelijk zijn; Dance4Life zet zich oprecht in voor de &#8216;awareness&#8217; van hiv en <span class="caps">AIDS</span>. Maar als geld inzamelen ook een doel is en de overhead bedraagt de helft van het ingezamelde geld, dan valt nog te bezien hoe de toekomst eruit ziet voor Dance4Life. Vooralsnog zijn er plannen om Dance4Life internationaal te introduceren, maar volgens de planning zal dat pas in 2012 gebeuren. Tot die tijd mogen wij nuchtere Nederlands ieder elk even jaar onze portemonnee nog opentrekken.</p></div></div><footer><div class="row"><div class="small-12 medium-6 columns"><div class="article-connection"><h5><small>Vorige in Coverstories</small></h5><h3><a class="head" href="4953-groovy-en-diep.html">Groovy en diep, maar wel lekker vreemd</a></h3><p>Mal Borrowed en Frei Bauwerker aan het woord</p><div class="article-meta"><a href="../authors/1-joost-baaij.html">Joost Baaij</a><h6 class="subheader">Coverstories // 13 december 2006 14:24</h6></div></div><a class="tiny button secondary right" href="4953-groovy-en-diep.html">Lees meer</a></div><div class="small-12 medium-6 columns"><div class="article-connection"><h5><small>Volgende in Coverstories</small></h5><h3><a class="head" href="4989-uitgelokt-op.html">Uitgelokt op Awakenings! Wat nu?</a></h3><p></p><div class="article-meta"><a href="../authors/63-bas-van-duren.html">Bas van Duren</a><h6 class="subheader">Coverstories // 18 januari 2007 16:06</h6></div></div><a class="tiny button secondary right" href="4989-uitgelokt-op.html">Lees meer</a></div></div></footer><!-- Piwik -->
<script type="text/javascript">
  var _paq = _paq || [];
  _paq.push(['trackPageView']);
  _paq.push(['enableLinkTracking']);
  (function() {
    var u="//www.spacebabies.nl/analytics/";
    _paq.push(['setTrackerUrl', u+'piwik.php']);
    _paq.push(['setSiteId', 2]);
    var d=document, g=d.createElement('script'), s=d.getElementsByTagName('script')[0];
    g.type='text/javascript'; g.async=true; g.defer=true; g.src=u+'piwik.js'; s.parentNode.insertBefore(g,s);
  })();
</script>
<noscript><p><img src="https://www.spacebabies.nl/analytics/piwik.php?idsite=2" style="border:0;" alt="" /></p></noscript>
<!-- End Piwik Code -->
</body></html>