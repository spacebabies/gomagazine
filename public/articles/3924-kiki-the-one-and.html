<!DOCTYPE html><html lang="nl"><head><meta charset="utf-8" /><meta content="width=device-width, initial-scale=1.0" name="viewport" /><title>Kiki, the one and only</title><link rel="stylesheet" media="screen" href="../assets/application-5d9d4baeb4183c3a5076cccb1e4c89020338a579605b75a3a7114fcfc96fcd26.css" /><script src="../assets/vendor/modernizr-8560f87d0bc4f137917740acabfc72f0d469565340a978cb6aad12c44b48093a.js"></script><script src="../assets/application-cefc40b72bd5664cfd7de44a90ee46a4a6f7a91ea55479ff016486130dd6868b.js" data-turbolinks-track="true"></script><meta name="csrf-param" content="authenticity_token" />
<meta name="csrf-token" content="a5kgL/E4j1jBCi3kGK8PfcVI+/pE3Q121QsJcUFJCG5nOB1J9cW58uYYuDYll/kRSBDr9ENYG32HoTYEywkHkQ==" /></head><body><header><div class="row"><div class="small-12 columns"><a href="../index.html"><img alt="GO Magazine" src="../assets/logo_grey-97df1f09b9af24a3ff3a0da7b11bf89609530b7a9d45e164654d4e401b02cc18.png" /></a></div></div></header><div class="row meta"><div class="small-12 columns"><div class="article-meta"><a href="../authors/1-joost-baaij.html">Joost Baaij</a><h6 class="subheader">Coverstories // 03 augustus 2005 19:33</h6></div></div></div><section class="opening" style="background-image: url(../system/uploads/1346/original/3924.jpg%3F1316953437)"></section><div class="row"><div class="small-12 columns"><h1>Kiki, the one and only</h1><p class="lead"><p>Kiki begeeft zich als dj voornamelijk in het Amsterdamse undergroundwereldje. Techno was haar eerste liefde, maar tegenwoordig draait ze meer breaks. MC Zoë Xenia is haar sister in crime.</p></p><p>Waarom is je djnaam Kiki (Toao)?
&#8216;Ik ben half Indonesisch. Ieder lid van een indonesische familie heeft een nickname. Mijn ouders en een aantal van mijn tantes noemen mij mijn hele leven al Kiki. Toao is een afkorting van &#8216;The one and only&#8217;, dat ik heb bedacht toen ik een Hotmail account aan wilde maken. Er lopen natuurlijk al duizenden Kiki&#8217;s rond, dus er moest even onderscheid gemaakt worden.&#8217;</p>


	<p>Waarom raakte je uitgeluisterd op techno?
&#8216;Techno was het eerste waarmee ik in aanraking kwam als beginnende dj. Tijdens een weekendje Londen stopte de verkoper van een platenzaak me &#8216;Beyond&#8217; van Jackal &#38; Hyde toe. Dikke, vette electro met een energie zoals ik nooit eerder had gehoord. Sindsdien ben ik daar altijd naar op zoek geweest. Ik heb een tijd uitsluitend electro gedraaid, met J&#38;H en Dynamix II (in beiden heeft producer Scott Weiser de hand gehad) als grote voorbeelden van hoe het mijns inziens moest. In techno vond ik die specifieke energie niet meer.&#8217;</p>


	<p>Je draait nu breakbeat. Is dat niet een compleet andere richting dan bv techno?
&#8216;Yep. In mijn beleving knalde techno keihard rechtdoor. Er zit wel een goeie, funky flow in, maar het met flinke horten en stoten de bocht om knallen is er niet bij. Zeker nu liggen de twee mijlenver uit elkaar. Techno is veel minimaler geworden. Dat moest ook wel geloof ik, veel ontwikkeling zat er niet meer in dus men ging op zoek naar een andere, misschien meer &#8216;sophisticated&#8217; manier om de funk erin te brengen. Vind ik heel interessant om te horen, maar ik hou van extra veel onderbuikgevoel. Véél bassen graag en ik wil een goeie reden hebben om met m&#8217;n kont te schudden, ofzoiets :).&#8217;</p>


	<p>Vind je werken met een MC fijn of juist niet? Of heb je goeie en slechte?
&#8216;Een goeie MC weet om te beginnen wanneer ie z&#8217;n kop moet houden. Sorry dat ik het zo hard stel maar veel MC&#8217;s blaten maar door met een zeer beperkte vocabulaire. En ze nemen zichzelf vaak veel te serieus. My sister in crime ZoëXenia doet het erg goed. Behalve dat ze een topproducer is heeft ze ook een geweldige stem. Daar maakt ze op een unieke samplematige manier gebruik van. Als MC maar ook in haar eigen muziek. Daarbij durft ze ook zichzelf en het publiek op de hak te nemen en dat zorgt voor wat humor in de tent. Ze is veelzijdig, heeft respect voor de muziek en haar timing is perfect. Dat maakt het werken met een MC leuk en DJ&#8217;s maken dan vanzelf ruimte voor de MC.&#8217;</p>


	<p>Voel je je thuis in het undergroundcircuit (zoals motorschiff Stubnitz) of zou je ook graag in bijvoorbeeld de Escape willen draaien?
&#8216;Ik voel me overal thuis waar ik mijn ding kan doen. Ik zou het een uitdaging vinden om in de Escape de mensen met breakbeats aan de gang te krijgen. Voor een volle Melkweg staan geeft een lekkere kick, maar vijftig man op een kluitje in een piepklein tentje die er keihard voor gaan is misschien nog net even iets leuker. Mensen die praktisch op je draaitafel een jointje draaien en een praatje met je maken is erg fijn. In grote clubs is vaak zo&#8217;n afstand tussen de DJ en het publiek. Ik hou van een intieme sfeer en mensen om me heen, dan voel ik ook beter aan waar ik heen kan met mijn muziek.&#8217;</p>


<p><a href="http://www.kikitoao.nl/">Kiki Toao</a></p>

<p><a href="http://www.kikitoao.nl/">Kiki Toao</a></p></div></div><footer><div class="row"><div class="small-12 medium-6 columns"><div class="article-connection"><h5><small>Vorige in Coverstories</small></h5><h3><a class="head" href="3893-technomuzikant.html">Technomuzikant met duizend aliassen</a></h3><p>Bryan Zentz focust voorlopig op Amerika</p><div class="article-meta"><a href="../authors/1-joost-baaij.html">Joost Baaij</a><h6 class="subheader">Coverstories // 26 juli 2005 01:33</h6></div></div><a class="tiny button secondary right" href="3893-technomuzikant.html">Lees meer</a></div><div class="small-12 medium-6 columns"><div class="article-connection"><h5><small>Volgende in Coverstories</small></h5><h3><a class="head" href="3952-sziget-dag-4.html">Sziget dag 4: brunchen, baden, beesten</a></h3><p></p><div class="article-meta"><a href="../authors/1-joost-baaij.html">Joost Baaij</a><h6 class="subheader">Coverstories // 18 augustus 2005 04:24</h6></div></div><a class="tiny button secondary right" href="3952-sziget-dag-4.html">Lees meer</a></div></div></footer><!-- Piwik -->
<script type="text/javascript">
  var _paq = _paq || [];
  _paq.push(['trackPageView']);
  _paq.push(['enableLinkTracking']);
  (function() {
    var u="//www.spacebabies.nl/analytics/";
    _paq.push(['setTrackerUrl', u+'piwik.php']);
    _paq.push(['setSiteId', 2]);
    var d=document, g=d.createElement('script'), s=d.getElementsByTagName('script')[0];
    g.type='text/javascript'; g.async=true; g.defer=true; g.src=u+'piwik.js'; s.parentNode.insertBefore(g,s);
  })();
</script>
<noscript><p><img src="https://www.spacebabies.nl/analytics/piwik.php?idsite=2" style="border:0;" alt="" /></p></noscript>
<!-- End Piwik Code -->
</body></html>