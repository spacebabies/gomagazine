<!DOCTYPE html><html lang="nl"><head><meta charset="utf-8" /><meta content="width=device-width, initial-scale=1.0" name="viewport" /><title>VJ Launch in Ekko</title><link rel="stylesheet" media="screen" href="../assets/application-5d9d4baeb4183c3a5076cccb1e4c89020338a579605b75a3a7114fcfc96fcd26.css" /><script src="../assets/vendor/modernizr-8560f87d0bc4f137917740acabfc72f0d469565340a978cb6aad12c44b48093a.js"></script><script src="../assets/application-cefc40b72bd5664cfd7de44a90ee46a4a6f7a91ea55479ff016486130dd6868b.js" data-turbolinks-track="true"></script><meta name="csrf-param" content="authenticity_token" />
<meta name="csrf-token" content="APWQj4B+bfXRZ6kvZDNh5w7tUCIP48HTa2f0WeMxgsEMVK3phINbX/Z1PP1ZC5eLg7VALAhm19g5zcssaXGNPg==" /></head><body><header><div class="row"><div class="small-12 columns"><a href="../index.html"><img alt="GO Magazine" src="../assets/logo_grey-97df1f09b9af24a3ff3a0da7b11bf89609530b7a9d45e164654d4e401b02cc18.png" /></a></div></div></header><div class="row meta"><div class="small-12 columns"><div class="article-meta"><a href="../authors/1-joost-baaij.html">Joost Baaij</a><h6 class="subheader">Danceberichten // 11 november 2005 18:38</h6></div></div></div><div class="row"><div class="small-12 columns"><h1>VJ Launch in Ekko</h1><p class="lead"><p>Veejay wordt doorgaans gedefinieerd als het live mixen van videobeeld  op muziek, meestal in de context van een dansavond. Sinds de eerste  uitzendingen van <span class="caps">MTV</span> is het belang van beeld voor de muziekindustrie  steeds groter geworden en het is dan ook niet vreemd dat het beeld nu  ook opduikt in een ruimte, die bij uitstek bedoeld is voor de  beleving van populaire muziek.</p></p><p>Het fenomeen in zijn huidige vorm heeft zijn oorsprong in de jaren  &#8216;80, toen Peter Rubin in Club Mazzo zijn eerste videoexperimenten  vertoonde. Een decennium later won Eboman diverse prijzen (waaronder  de BV Popprijs, Zilveren Harp en de <span class="caps">NPS</span> Cultuurprijs) met zijn  innovatieve en verrassende cross-media performances, waarbij hij oud  filmmateriaal verknipte, hercombineerde en liet dansen op zijn  zelfgemaakte break beats. Micha Klein verwierf wereldfaam met zijn  hypnotiserende vj-performances, waarin het personage Pilman de  hoofdrol speelde en waarmee Klein en passant de housecultuur van een  icoon voorzag.</p>


	<p>Utrecht kent een sterke en bloeiende veejaycultuur. Naast Eboman (die  zijn opleiding volgde aan de <span class="caps">HKU</span> en regelmatig zijn kunsten vertoont  in Theater Kikker) telt Utrecht andere bekende vj-namen, waaronder  het duo Drifter TV (Remko van der Drift en Nils Mühlenbruch), dat  onlangs de eerste prijs bij de landelijke veejaywedstrijd Visual  Sensations won. Andere Utrechtse (regio-)finalisten in deze wedstrijd  waren <span class="caps">E202</span>, Subliminal Mess, <span class="caps">PVC</span> en <span class="caps">SXNDRX</span>. Ook videokunstenaar Bas  van Koolwijk treedt regelmatig op als vj. Van Koolwijk beschouwt zijn  cluboptredens als een manier om zijn werk aan een breder publiek te  tonen.</p>


	<p>Sinds het ontstaan heeft veejay een sterke groei doorgemaakt, zowel  in kwantitatief als in kwalitatief opzicht. We zien dit bijvoorbeeld  in het nog altijd sterk groeiend aantal leden van online vj-forums en  ?mailinglists en het groeiend aantal vj&#8217;s dat zelf vjsoftware  ontwerpt. De forumdiscussies hebben meer diepgang gekregen. Waren het  vroeger de technische vragen die de boventoon voerden, tegenwoordig  wordt uitgebreid de mogelijkheden van narrativiteit en de betekenis  van liveness bediscussieerd. Veejay krijgt daarnaast steeds meer  aandacht in de media en de scene is zich in de loop der tijd beter  gaan organiseren. De afgelopen vijf jaar zijn veel nieuwe platforms  ontstaan zoals het Photonic festival (www.photonic.nl), Rawpikzl  (Lux, Nijmegen), Vjology (P60, Amstelveen) en het internationale vj- festival AVit (www.avit.uk.org). Afgelopen seizoen organiseerde  Productiehuis Melkweg/Paradiso in samenwerking met het Nederlands  Instituut voor Mediakunst de eerste Nederlands-Belgsiche  veejaywedstrijd Visual Sensations. VJ Launch in <span class="caps">EKKO</span> is de eerste  avond, die vj&#8217;s structureel een podium biedt.</p>


	<p>VJ Launch vindt tweemaandelijks plaats in <span class="caps">EKKO</span> en is bedoeld als een  podium, ontmoetingsplek en broedplaats voor nieuw talent onder vj&#8217;s  en videokunstenaars. In tegenstelling tot de reguliere dansavonden  met veejay, waarbij vj&#8217;s ondergeschikt zijn aan de muziek, krijgen de  vj&#8217;s voor VJ Launch de mogelijkheid zelf een avond vorm te geven. De  bedoeling is dat de vj&#8217;s op een creatieve en betekenisvolle manier  invulling geven aan de drie ruimtes in <span class="caps">EKKO</span> (te weten het filmhuis,  het café en de danszaal). Die invulling omvat zowel beeld, als  muziek, als aankleding etc.</p>


	<p>De avonden kunnen onderling heel verschillend van opzet zijn: VJ  Launch#01 werd georganiseerd door <span class="caps">HKU</span>-studenten, die met VJ Launch  hun gezamenlijke afstudeeropdracht afrondden en toonden aan het  publiek. VJ Launch#02 werd ingevuld door een groep vj&#8217;s (e202), die  als host optrad en andere vj&#8217;s had uitgenodigd om een beeld te geven  van de stijl of werkwijze binnen hun scene. Het programma van VJ  Launch#03 draaide om het thema narrativiteit.</p>


	<p>Door samenwerkingsverbanden aan te gaan met andere kunstinstellingen  wil <span class="caps">EKKO</span> veejay bekend maken bij een breder publiek van  videokunstgeïnteresseerden en vj&#8217;s een doorstroommogelijkheid bieden  naar het &#8216;serieuzere&#8217; kunstcircuit.</p>


	<p>In 2005 starten <span class="caps">EKKO</span> en Impakt met het aanbieden van de <span class="caps">CKV</span>-cursus Do  It Yourself VJ! Aan de hand van het voor jongeren toegankelijke  veejayen en een aantal vernieuwende videoclips wordt op een  structurele wijze gekeken naar de manier waarop invulling wordt  gegeven aan de relatie tussen beeld en geluid. Vervolgens wordt de  vertaalslag gemaakt naar de manier waarop deze relatie invulling kan  krijgen in videokunst. Stap voor stap leren de scholieren kritisch te  kijken naar videokunst en hun ervaring onder woorden te brengen.</p>


	<p>De website www.vjlaunch.nl is meer dan een communicatie- en  publiciteitsmiddel. Het bevat een videoarchief waar vj&#8217;s een virtueel  visitekaartje kunnen achterlaten en een fotoarchief met fotomateriaal  van de afgelopen edities van VJ Launch.</p>


	<p>VJ Launch is een ontmoetingsplek voor vj&#8217;s en videokunstenaars om  andermans werk te bekijken, inspiratie op te doen, kennis uit te  wisselen en een netwerk op te bouwen. Daarnaast richt <span class="caps">EKKO</span> zich met  VJ Launch op een publiek dat geïnteresseerd is in videokunst en live  video performance in de breedste zin van het woord.</p></div></div><footer><div class="row"><div class="small-12 medium-6 columns"><div class="article-connection"><h5><small>Vorige in Danceberichten</small></h5><h3><a class="head" href="4162-candy-club.html">Candy Club - Sweet &amp; sexy Club en Urban</a></h3><p>Bron: Noa</p><div class="article-meta"><a href="../authors/1-joost-baaij.html">Joost Baaij</a><h6 class="subheader">Danceberichten // 11 november 2005 00:24</h6></div></div><a class="tiny button secondary right" href="4162-candy-club.html">Lees meer</a></div><div class="small-12 medium-6 columns"><div class="article-connection"><h5><small>Volgende in Danceberichten</small></h5><h3><a class="head" href="4164-wildvreemd-met.html">WILDVREEMD MET JENNIFER CARDINI</a></h3><p>Bron: Vreemd</p><div class="article-meta"><a href="../authors/1-joost-baaij.html">Joost Baaij</a><h6 class="subheader">Danceberichten // 11 november 2005 18:42</h6></div></div><a class="tiny button secondary right" href="4164-wildvreemd-met.html">Lees meer</a></div></div></footer><!-- Piwik -->
<script type="text/javascript">
  var _paq = _paq || [];
  _paq.push(['trackPageView']);
  _paq.push(['enableLinkTracking']);
  (function() {
    var u="//www.spacebabies.nl/analytics/";
    _paq.push(['setTrackerUrl', u+'piwik.php']);
    _paq.push(['setSiteId', 2]);
    var d=document, g=d.createElement('script'), s=d.getElementsByTagName('script')[0];
    g.type='text/javascript'; g.async=true; g.defer=true; g.src=u+'piwik.js'; s.parentNode.insertBefore(g,s);
  })();
</script>
<noscript><p><img src="https://www.spacebabies.nl/analytics/piwik.php?idsite=2" style="border:0;" alt="" /></p></noscript>
<!-- End Piwik Code -->
</body></html>