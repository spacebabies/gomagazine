<!DOCTYPE html><html lang="nl"><head><meta charset="utf-8" /><meta content="width=device-width, initial-scale=1.0" name="viewport" /><title>Onder valse voorwendselen naar Koe en Kip gelokt</title><link rel="stylesheet" media="screen" href="../assets/application-5d9d4baeb4183c3a5076cccb1e4c89020338a579605b75a3a7114fcfc96fcd26.css" /><script src="../assets/vendor/modernizr-8560f87d0bc4f137917740acabfc72f0d469565340a978cb6aad12c44b48093a.js"></script><script src="../assets/application-cefc40b72bd5664cfd7de44a90ee46a4a6f7a91ea55479ff016486130dd6868b.js" data-turbolinks-track="true"></script><meta name="csrf-param" content="authenticity_token" />
<meta name="csrf-token" content="ynpthHAXMMhgctrqQb4jNalPW6coYAvR8dgIgxK8dYPG21DidOoGYkdgTzh8htVZJBdLqS/lHdqjcjf2mPx6fA==" /></head><body><header><div class="row"><div class="small-12 columns"><a href="../index.html"><img alt="GO Magazine" src="../assets/logo_grey-97df1f09b9af24a3ff3a0da7b11bf89609530b7a9d45e164654d4e401b02cc18.png" /></a></div></div></header><div class="row meta"><div class="small-12 columns"><div class="article-meta"><a href="../authors/29-sven-de-coninck.html">Sven de Coninck</a><h6 class="subheader">Party Reports // 25 september 2002 02:00</h6></div></div></div><div class="row"><div class="small-12 columns"><h1>Onder valse voorwendselen naar Koe en Kip gelokt</h1><p class="lead"><p>Biotic Night II, zaterdag 14 september, De Redekiel in Maldegem. DJ&#8217;s Dylan, Facs en Crossfire.</p></p><p>Omdat de eerste editie van de Biotic Night een behoorlijk succes was, vonden de drum &#8216;n&#8217; bass-liefhebbers van het bescheiden Maldegem dat er hier een vervolg op moest komen.  Opnieuw haalden zij Dylan en Facs, die het Biotic label runnen, naar hun jeugdhuis.  Dit duo werd op de wat amateuristisch ontworpen affiche omringd door een aantal lokale Djs waarvan er nog één naam uitsprong: de jongste telg van de <span class="caps">DCI4</span>-familie, DJ Crossfire.  Met een paar stevige namen en een lekkere beat in het vooruitzicht vertrokken we dan ook vol verwachtingen naar De Redekiel.</p>


	<p>Bij onze aankomst op de party stond ons al een teleurstelling te wachten, want de vijf euro toegangsprijs op de affiche bleek een fabeltje.  Enkel de leden van het jeugdhuis raakten binnen aan die prijs, de headz betaalden met tegenzin drie euro meer.  De kassa voorbij kwamen we in een gezellig jeugdhuis waar plaats was voor een ruime driehonderd man.  De organisatie had zijn best gedaan om die ruimte tot een hol voor de drum &#8216;n&#8217; bass-liefhebbers om te toveren.</p>


	<p>Een sobere maar stijlvolle verlichting hielp om de juiste sfeer te scheppen voor een stevige party.  Na een paar uur echter moesten zelfs de meest doorwinterde headz uit de ruimte, omdat het tussen de boxen gewoon niet vol te houden was.  De sound stond gewoon te hard en wat onzuiver afgesteld.  Drum &#8216;n&#8217; bassers houden echter van donderende bassen en de party kwam al vroeg op de avond op gang.</p>


	<p>De dansvloer kwam wel pas in beweging na de set van de onaangekondigde Koe en Kip (jawel, u leest het goed), die hun naam volledig waarmaakten door met het intellect van pluimvee platen te kiezen en die dan met de finesse van hoefdieren in elkaar te draaien.  Op de koop toe was dit dan nog de vervangact voor de een van de mooiste namen op de affiche, dj Crossfire.  Na wat navragen kwamen we er achter dat deze veelbelovende producer zomaar op de affiche was gezet en dat hij nooit geboekt was.</p>


	<p>Het geknoei van Koe en Kip werd echter snel vergeten toen Digitt en Tribblz de decks overnamen.  Met hun kenmerkende stijl van Total Science- en Timelessplaten zetten zij in een mum van tijd de dansvloer in vuur en vlam.  Dit duo was dan ook de ideale opwarmer voor de hoofdact van de avond, Dylan en Facs.  Die gaven er direct een stevige lap op en startten met het stevige werk zoals je op een van hun releases zou mogen verwachten.  Heel wat keihard kletterende amenbreakz en brommende stabs werden door het duo de zaal in geslingerd.</p>


	<p>Alhoewel beide bijna feilloos aan het mixen waren, bleek Facs er al snel weinig zin in te hebben.  Dylan nam dus het grootste deel van de set voor zijn rekening.  Hij wist echter niet van ophouden en bleef vooral zonder veel finesse doorrammen.  De combinatie van zijn ongeïnspireerde bonkwerk en het slecht afgestelde systeem zorgde ervoor dat na een uur het publiek al sterk uitgedund was.  Dylan hield hier niet echt rekening mee en bleef op volle kracht doorgaan.  Een harde kern bleef dansen, maar van een uitgelaten sfeer kon je zeker niet spreken.  Toen na de set van Dylan en Facs, zowel Axi als Reaxi een wat kleurloze set aan het draaien waren, was voor ons de maat vol, en vertrokken we naar beter oorden.</p>


	<p>De tweede editie van de Biotic avond is dus al bij al op een sisser afgelopen.  De affiche lokte de headz naar Maldegem met een paar mooie namen en een goedkope toegangsprijs.  De party zelf draaide echter anders uit dan verwacht en dat merkte je ook aan het publiek, dat er wat ongeïnteresseerd bijstond.  Enkel Digitt &#38; Tribblz en het eerste half uur van Dylan &#38; Facs zorgden voor wat sfeer.  Misschien is het inderdaad geen slecht idee dat de organisatie op voorhand aankondigde na deze avond geen d &#8216;n&#8217; b-parties meer te organiseren.</p></div></div><footer><div class="row"><div class="small-12 medium-6 columns"><div class="article-connection"><h5><small>Vorige in Party Reports</small></h5><h3><a class="head" href="726-driedubbel-feest.html">Driedubbel feest doet Future publiek sidderen</a></h3><p></p><div class="article-meta"><a href="../authors/19-wouter-wigman.html">Wouter Wigman</a><h6 class="subheader">Party Reports // 23 september 2002 02:00</h6></div></div><a class="tiny button secondary right" href="726-driedubbel-feest.html">Lees meer</a></div><div class="small-12 medium-6 columns"><div class="article-connection"><h5><small>Volgende in Party Reports</small></h5><h3><a class="head" href="731-eindelijk-weer.html">Eindelijk weer eens de Kroon uitgetrapt</a></h3><p></p><div class="article-meta"><a href="../authors/1-joost-baaij.html">Joost Baaij</a><h6 class="subheader">Party Reports // 29 september 2002 02:00</h6></div></div><a class="tiny button secondary right" href="731-eindelijk-weer.html">Lees meer</a></div></div></footer><!-- Piwik -->
<script type="text/javascript">
  var _paq = _paq || [];
  _paq.push(['trackPageView']);
  _paq.push(['enableLinkTracking']);
  (function() {
    var u="//www.spacebabies.nl/analytics/";
    _paq.push(['setTrackerUrl', u+'piwik.php']);
    _paq.push(['setSiteId', 2]);
    var d=document, g=d.createElement('script'), s=d.getElementsByTagName('script')[0];
    g.type='text/javascript'; g.async=true; g.defer=true; g.src=u+'piwik.js'; s.parentNode.insertBefore(g,s);
  })();
</script>
<noscript><p><img src="https://www.spacebabies.nl/analytics/piwik.php?idsite=2" style="border:0;" alt="" /></p></noscript>
<!-- End Piwik Code -->
</body></html>