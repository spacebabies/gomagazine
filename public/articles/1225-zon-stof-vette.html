<!DOCTYPE html><html lang="nl"><head><meta charset="utf-8" /><meta content="width=device-width, initial-scale=1.0" name="viewport" /><title>Zon, stof, vette muziek en  ubergezelligheid op SMS 2003</title><link rel="stylesheet" media="screen" href="../assets/application-5d9d4baeb4183c3a5076cccb1e4c89020338a579605b75a3a7114fcfc96fcd26.css" /><script src="../assets/vendor/modernizr-8560f87d0bc4f137917740acabfc72f0d469565340a978cb6aad12c44b48093a.js"></script><script src="../assets/application-cefc40b72bd5664cfd7de44a90ee46a4a6f7a91ea55479ff016486130dd6868b.js" data-turbolinks-track="true"></script><meta name="csrf-param" content="authenticity_token" />
<meta name="csrf-token" content="BIKfa/3oyv8HDrU0rXhRVn/ofJHTeHHmstJNwAAioGsII6IN+RX8VSAcIOaQQKc68rBsn9T9Z+3geHK1imKvlA==" /></head><body><header><div class="row"><div class="small-12 columns"><a href="../index.html"><img alt="GO Magazine" src="../assets/logo_grey-97df1f09b9af24a3ff3a0da7b11bf89609530b7a9d45e164654d4e401b02cc18.png" /></a></div></div></header><div class="row meta"><div class="small-12 columns"><div class="article-meta"><a href="../authors/32-robbert-weij.html">Robbert Weij</a><h6 class="subheader">Party Reports // 13 augustus 2003 03:55</h6></div></div></div><div class="row"><div class="small-12 columns"><h1>Zon, stof, vette muziek en  ubergezelligheid op SMS 2003</h1><p class="lead"><p>In Duitsland worden in tegenstelling tot Nederland wel meerdaagse dance-festivals gehouden, te weten Nature One en SonneMondSterne. De laatste staat altijd in het tweede weekend van augustus op het programma. Dance-community Beatfreax wist genoeg liefhebbers op de been te brengen voor een georganiseerde busreis. Zo vertrok vrijdag om 9:20 vanaf station Utrecht de Bifi-bus met 53 freax en aan het stuur een goedgeluimde en onvervalst &#8216;utregs&#8217; pratende chauffeur Ronnie richting Bleilochtalsperre, nabij Saalburg in Oost-Duitsland.</p></p><p>Bij de eerste blik op het festivalterrein vanuit de bus wist ik eigenlijk al dat het een onvergetelijk weekeinde zou gaan worden. Wat een prachtig terrein zo tussen de heuvels in, aan een meer en met het campingterrein op het hoger gelegen gedeelte. Vanaf de camping kun je het hele terrein prima zien en met de invallende duisternis was dat al een beeld om van te smullen. Welkom op het gezelligste en intiemste Dancefestival van Duitsland. Want <span class="caps">SMS</span> is qua oppervlakte en aantal bezoekers het beste te vergelijken met Awakenings Festival of Extrema. Niet meer dan 15.000 bezoekers en alles is goed te belopen.</p>


	<p>De eerste act op vrijdag die iedereen wilde zien, was Johannes Heil. En hij deed wat van hem verwacht werd en zette een dikke, vette spetterende en zeer goed dansbare live-act neer. Naast het produceren van veel materiaal draait hij zijn hand niet om voor een heerlijke diverse live-set, waarbij hij ook zelf de voetjes van de vloer liet komen. Rond middernacht snel door naar de Main Stage, waar de enige Nederlander op <span class="caps">SMS 2003</span> zijn opwachting maakte: Junkie XL. Op de time-table werd maar liefst 5 (?!) minuten ingepland om de apparatuur van Tom Holkenborg neer te zetten na de act van Kosheen en dat bleek iets te makkelijk gedacht. Na een half uur begon Junkie XL aan zijn show en met een groepje Nederlanders vooraan het podium maakten we er een mooi feest van. Junkie XL kan, met het vele materiaal dat hij heeft, alle kanten op. Voor een relatief onbekend Duits festival koos hij, zoals verwacht, voor het wat steviger werk.</p>


	<p>Een festival in Duitsland zonder Sven Vath is natuurlijk geen echt festival. En hoewel Der Meister eigenlijk meer tijd moet krijgen, is dat op een meerdaags festival niet aan de orde. Twee uur is het maximum. Vath begon rustig en kreeg pas echt greep op het publiek tegen het einde van zijn set. Toen draaide hij ook The Push van Paul Jackson. Wat een verschrikkelijk vette bas zit er in dat nummer, eentje die door merg en been gaat. Met een vrolijk opzwepend riedeltje er doorheen is The Push h?t perfecte zomerfestivalnummer. Ik heb hem wel vijf keer voorbij horen komen het hele weekend.</p>


	<p>Naast de grote tent (Main Circus) en de Main Stage zijn er op <span class="caps">SMS</span> nog vier tenten en een tweede open Stage. De Groove Club tent was vrijdag het domein van dj&#8217;s als Ricardo Villalobos en Ellen Allien (die beiden ook nog op de Main Stage zouden draaien), Miss Kitten en de dreunende live-act van T. Raumschmiere. Om 03.00 uur stond Miss Kitten achter de draaitafels en zij draaide een set waarbij je heerlijk kon wegdromen. Een afwisselende mix van techno en electro, natuurlijk voorzien van live zang van the Miss zelf.</p>


	<p>Daarna werd de Club tent in gereedheid gebracht voor T.Raumschmiere. Thomas Haas heeft in korte tijd erg veel indruk gemaakt met optredens op onder andere Sonar, 10days off en 5days off. Zijn e.p Monstertruckdriver (vocaal bijgestaan door Miss Kitten) is een regelrechte knaller en oogst veel respect bij de liefhebbers. Zijn live-act was ook een succes. Haas gaat totaal op in de muziek en brengt een breed scala van stijlen ten gehore. Erg cool om te zien en ook nog eens lekker om op uit je dak te gaan. Het publiek wist de aparte act ook te waarderen en T.Raumschmiere, getooid met &#8220;Anti Hero&#8221; cap, kon na afloop genieten van een welverdiend applaus.</p>


	<p>In het ochtendgloren was er even de tijd om het terrein bij daglicht te bekijken. En wat kan je daar beter bij horen dan de heerlijke clickhouse van Ricardo Villalobos. Op de Main Stage stond hij een redelijk aantal mensen opperbest te vermaken met heerlijk lome low-tempo-tunes die de ochtend wat draaglijker maakten. Het opvallende aan Duitse festivals is dat men gewoon doorgaat met feesten tot het niet meer gezellig is. En dat is het eigenlijk nooit. In elke tent valt nog wel wat te beleven en is er goede muziek te horen. Het scheelt misschien ook dat je met een grote groep Nederlanders in den vreemde bent, maar de party-spirit was zo aanwezig dat velen de set van Tobi Neumann in de Circus tent nog hebben meegemaakt (van 8 tot 10 uur). De een was al fris gedouched en had verse kleren aan, de ander had net een duik genomen in het meer en stond met een handdoek in de nek en op slippers in de tent, sommigen waren non-stop doorgegaan.</p>


	<p>Allen waren in elk geval getuige van een heerlijke afbouw/tot rust kom-set van de Duitse dj. Op de meeste feesten in Nederland is dit fenomeen nog niet doorgedrongen (simpelweg omdat de sluitingstijden daar niet toereikend voor zijn), maar het is heerlijk om na een nacht feesten met lome technotunes af te bouwen en de nacht passend af te sluiten. Zeker als er in die tent zoveel geweld heeft plaatsgevonden (o.a. Gayle San, Liebing, dj Rush). Tobi Neumann kan je dat wel toevertrouwen. Hj wist op de vroege morgen een sfeer te creeren waar je U tegen zegt. De platen klopten allemaal en met een grijns op zijn gezicht nam hij het publiek mee op een tocht langs vele jaren van ijzersterke technoproducties. Nieuwe platen, afgewisseld met klassiekers van Cocoon, het klonk allemaal moddervet. Hoewel het feest nog doorging was Neumann voor de meesten de afsluiter en keerden we voldaan terug naar de camping, op zoek naar wat rust, met dag twee in het verschiet.</p></div></div><footer><div class="row"><div class="small-12 medium-6 columns"><div class="article-connection"><h5><small>Vorige in Party Reports</small></h5><h3><a class="head" href="1214-fashion-electro.html">Fashion, electro en bezwete lichamen</a></h3><p></p><div class="article-meta"><a href="../authors/9-dania-l-van-gils.html">DaniÃ«l van Gils</a><h6 class="subheader">Party Reports // 05 augustus 2003 14:20</h6></div></div><a class="tiny button secondary right" href="1214-fashion-electro.html">Lees meer</a></div><div class="small-12 medium-6 columns"><div class="article-connection"><h5><small>Volgende in Party Reports</small></h5><h3><a class="head" href="1231-zon-stof-vette.html">Zon, stof, vette muziek en ubergezelligheid op SMS 2003</a></h3><p>SonneMondSterne 2003, deel 2, zaterdag 9 augustus</p><div class="article-meta"><a href="../authors/32-robbert-weij.html">Robbert Weij</a><h6 class="subheader">Party Reports // 14 augustus 2003 01:26</h6></div></div><a class="tiny button secondary right" href="1231-zon-stof-vette.html">Lees meer</a></div></div></footer><!-- Piwik -->
<script type="text/javascript">
  var _paq = _paq || [];
  _paq.push(['trackPageView']);
  _paq.push(['enableLinkTracking']);
  (function() {
    var u="//www.spacebabies.nl/analytics/";
    _paq.push(['setTrackerUrl', u+'piwik.php']);
    _paq.push(['setSiteId', 2]);
    var d=document, g=d.createElement('script'), s=d.getElementsByTagName('script')[0];
    g.type='text/javascript'; g.async=true; g.defer=true; g.src=u+'piwik.js'; s.parentNode.insertBefore(g,s);
  })();
</script>
<noscript><p><img src="https://www.spacebabies.nl/analytics/piwik.php?idsite=2" style="border:0;" alt="" /></p></noscript>
<!-- End Piwik Code -->
</body></html>