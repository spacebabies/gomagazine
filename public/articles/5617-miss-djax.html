<!DOCTYPE html><html lang="nl"><head><meta charset="utf-8" /><meta content="width=device-width, initial-scale=1.0" name="viewport" /><title>Miss Djax</title><link rel="stylesheet" media="screen" href="../assets/application-5d9d4baeb4183c3a5076cccb1e4c89020338a579605b75a3a7114fcfc96fcd26.css" /><script src="../assets/vendor/modernizr-8560f87d0bc4f137917740acabfc72f0d469565340a978cb6aad12c44b48093a.js"></script><script src="../assets/application-cefc40b72bd5664cfd7de44a90ee46a4a6f7a91ea55479ff016486130dd6868b.js" data-turbolinks-track="true"></script><meta name="csrf-param" content="authenticity_token" />
<meta name="csrf-token" content="3sK90gM/XnJ1P0s9EOJgqnHf5/wBZGVXt1Tzwf+397HSY4C0B8Jo2FIt3u8t2pbG/If38gbhc1zl/sy0dff4Tg==" /></head><body><header><div class="row"><div class="small-12 columns"><a href="../index.html"><img alt="GO Magazine" src="../assets/logo_grey-97df1f09b9af24a3ff3a0da7b11bf89609530b7a9d45e164654d4e401b02cc18.png" /></a></div></div></header><div class="row meta"><div class="small-12 columns"><div class="article-meta"><a href="../authors/7-max-beta.html">Max Beta</a><h6 class="subheader">Coverstories // 17 december 2007 05:10</h6></div></div></div><section class="opening" style="background-image: url(../system/uploads/2719/original/90.jpg%3F1316953700)"></section><div class="row"><div class="small-12 columns"><h1>Miss Djax</h1><p class="lead">Oprichtster van de nationaal en internationaal succesvolle Djax labels. Speelt Saturday 26 January op Awakenings.</p><p>Oprichtster van de nationaal en internationaal succesvolle Djax labels. Daarnaast een veelgevraagd DJ: met haar harde en compromisloze draaistijl en haar voorkeur voor zware techno en acid maakt zij sinds 1990 over de hele wereld furore, hetgeen haar tal van onderscheidingen oplevert. Miss Djax vertoont haar kunsten op de hoofdpodia van talloze festivals en clubs over de hele wereld. Haar eigen platen houdt ze echter uiterst minimaal en underground.</p>


	<p>1989
Na jarenlang in een Eindhovense import platenzaak te hebben gewerkt, besluit Saskia Slegers zelf platen te gaan uitbrengen, voornamelijk van talent dat via de gevestigde platenmaatschappijen ten onrechte wordt genegeerd. Ze brengt het eerste Nederlandse hiphopalbum uit, gemaakt door de groep 24K. Intussen bekwaamt zij zich verder in mixen en DJ&#8217;en.</p>


	<p>1990
Het sublabel Djax Up-Beats wordt opgericht, waarop veel house uit Chicago uitkomt.</p>


	<p>1991
Saskia tekent De Osdorp Posse. Ze staat daarmee aan de wieg van de Nederlandstalige hiphop, die niet alleen uitgroeit tot een rage, maar tevens van hiphop een algemeen aanvaard begrip maakt in Nederland. Ook op het gebied van haar favoriete house, namelijk die uit Chicago, doet Saskia veel: ze tekent als eerste Mike Dearborn, terwijl ook Steve Poindexter, Armando en Robert Armani hun weg vinden naar Djax.</p>


	<p>1992
Saskia gaat een samenwerking aan met het legendarische Warehouse label van Armando uit Chicago.</p>


	<p>1993
Miss Djax wordt door het Duitse tijdschrift Frontpage uitgeroepen tot DJ of the Year. Het Duitse tijdschrift Tendance roept haar label uit tot International Label of the Year. Ook in de DJ-top 100 van het Engelse DJ Magazine komt haar naam voor.</p>


	<p>1994
Saskia Slegers brengt haar eerste 12&#8217; als Miss Djax uit. Ze heeft dan al talloze platen van anderen op haar label uitgebracht. Djax-Up-Beats wordt door het Duitse tijdschrift Frontpage uitgeroepen tot Best International Label.</p>


	<p>1995
Djax-Up-beats rijdt als eerste Nederlandse bedrijf mee in de Duitse Love Parade. Tevens draait Miss Djax voor de honderdduizenden aanwezigen op het afsluitfeest op de Siegesaule.</p>


	<p>1997
Djax wordt uitgebreid met de sublabels Djax-X-Beatz en Djax-Break-Beatz, waarop acts als Grumpyhead, Head First en Seda worden uitgebracht. Zij vertegenwoordigen nieuwe richtingen als bigbeat, drum &#8216;n bass en triphop, gemengd met pop en rock. Djax wordt dat jaar voor het eerst onderscheiden met de Dutch Silver Star Award voor het beste Nederlandse platenlabel. Miss Djax staat in het Duitse Tendance magazine op de zesde plaats van de Internationale DJ top 50.</p>


	<p>1998
Voor de tweede keer wordt Djax onderscheiden met de Dutch Silver Star Award. Djax rijdt voor de derde keer mee in de Love Parade te Berlijn en heeft startnummer 1. Tevens draait zij wederom op het afsluitfeest op de Siegesaule. Ditmaal voor een miljoen toeschouwers.</p>


	<p>1999
Begin 1999 volgt de Dutch Music Industry award De Veer, een onderscheiding voor Saskia&#8217;s aandeel in de Nederlandse muziekindustrie. Saskia Slegers gaat dat jaar een samenwerkingsverband aan met de Duitse producer Alex Breuer en zo ontstaat de recording-act Djax Inc.</p>


	<p>2000
Dat jaar brengt Saskia ter gelegenheid van het tienjarige bestaan van haar label haar eerste eigen boek uit: 1989-1999 Djax Records &#8211; The Power of the Underground. Het prachtig uitgevoerde boek (maar liefst 90 fullcolour pagina&#8217;s met honderden foto&#8217;s en illustraties) wordt tevens in het Japans vertaald en daar uitgebracht voor de talrijke Japanse Djax-fans. De bijgesloten verzamel-cd bevat elf hoogtepunten uit de Djax-catalogus, waaronder de track Destination Planet Djax van Djax Inc. Saskia start bij <span class="caps">KINK</span> een wekelijks eigen radioprogramma.</p>


	<p>2004
In januari wordt bekend dat Djax stopt met het uitbrengen van Nederhop en hiphop. Djax richt zich nu enkel op Up-beats en de eigen releases van Miss Djax. Miss Djax viert het 15-jarig jubileum van haar platenlabel Djax met een speciale mix met 25 van haar favoriete Djax-Up-Beats tracks. Het mixalbum komt eind maart uit. Naast de mix verschijnt een nieuwe 12&#8217;.</p>http://www.djax.nl/
http://www.djax.nl/
http://www.djax.nl/
http://www.djax.nl/
http://www.djax.nl/
<div id="liveset" class="uitleg"><p>Fan van Miss Djax? Check het <a href="https://www.gomagazine.nl/artists/90-miss-djax">profiel</a> voor alle optredens.</p></div></div></div><footer><div class="row"><div class="small-12 medium-6 columns"><div class="article-connection"><h5><small>Vorige in Coverstories</small></h5><h3><a class="head" href="5614-terry-toner.html">Terry Toner</a></h3><p></p><div class="article-meta"><a href="../authors/7-max-beta.html">Max Beta</a><h6 class="subheader">Coverstories // 16 december 2007 05:10</h6></div></div><a class="tiny button secondary right" href="5614-terry-toner.html">Lees meer</a></div><div class="small-12 medium-6 columns"><div class="article-connection"><h5><small>Volgende in Coverstories</small></h5><h3><a class="head" href="5623-spliph.html">Spliph</a></h3><p></p><div class="article-meta"><a href="../authors/7-max-beta.html">Max Beta</a><h6 class="subheader">Coverstories // 18 december 2007 05:10</h6></div></div><a class="tiny button secondary right" href="5623-spliph.html">Lees meer</a></div></div></footer><!-- Piwik -->
<script type="text/javascript">
  var _paq = _paq || [];
  _paq.push(['trackPageView']);
  _paq.push(['enableLinkTracking']);
  (function() {
    var u="//www.spacebabies.nl/analytics/";
    _paq.push(['setTrackerUrl', u+'piwik.php']);
    _paq.push(['setSiteId', 2]);
    var d=document, g=d.createElement('script'), s=d.getElementsByTagName('script')[0];
    g.type='text/javascript'; g.async=true; g.defer=true; g.src=u+'piwik.js'; s.parentNode.insertBefore(g,s);
  })();
</script>
<noscript><p><img src="https://www.spacebabies.nl/analytics/piwik.php?idsite=2" style="border:0;" alt="" /></p></noscript>
<!-- End Piwik Code -->
</body></html>