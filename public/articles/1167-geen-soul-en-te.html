<!DOCTYPE html><html lang="nl"><head><meta charset="utf-8" /><meta content="width=device-width, initial-scale=1.0" name="viewport" /><title>Geen soul en te weinig speed</title><link rel="stylesheet" media="screen" href="../assets/application-5d9d4baeb4183c3a5076cccb1e4c89020338a579605b75a3a7114fcfc96fcd26.css" /><script src="../assets/vendor/modernizr-8560f87d0bc4f137917740acabfc72f0d469565340a978cb6aad12c44b48093a.js"></script><script src="../assets/application-cefc40b72bd5664cfd7de44a90ee46a4a6f7a91ea55479ff016486130dd6868b.js" data-turbolinks-track="true"></script><meta name="csrf-param" content="authenticity_token" />
<meta name="csrf-token" content="hj/Kbw80UcqT4V94Cm5Gf8wSTBh68F3G3N1cNUHsDqqKnvcJC8lnYLTzyqo3VrATQUpcFn11S82Od2NAy6wBVQ==" /></head><body><header><div class="row"><div class="small-12 columns"><a href="../index.html"><img alt="GO Magazine" src="../assets/logo_grey-97df1f09b9af24a3ff3a0da7b11bf89609530b7a9d45e164654d4e401b02cc18.png" /></a></div></div></header><div class="row meta"><div class="small-12 columns"><div class="article-meta"><a href="../authors/9-dania-l-van-gils.html">DaniÃ«l van Gils</a><h6 class="subheader">Party Reports // 26 juni 2003 18:01</h6></div></div></div><div class="row"><div class="small-12 columns"><h1>Geen soul en te weinig speed</h1><p class="lead"><p>Soulpunkers on Discospeed 21/06/2003 @ Now&#38;Wow, Rotterdam. Met onder andere Benny Rodrigues, Eric de Man en Brian S.</p></p><p>De gemeente Rotterdam had in het weekend van 20 en 21 juni 2003 het St. Jobsveem weer opengesteld voor Now &#38; Wow in kader van het &#8220;weekend van de tolerantie&#8221;, zo was ons verteld. Op de zaterdagnacht werd er de laatste editie op die locatie gehouden van Soulpunkers on Discospeed. Het is nu &#8220;echt&#8221; de aller laatste keer dat de Now &#38; Wow op deze locatie zijn residentie heeft. Er word nu volop gebouwd op en rond het St. Jobsveem. De parkeerplaats was al een bouwterrein en dus moest de bolide geparkeerd worden ergens in een straatje verderop. Er was een pendelbus vanaf de Parkhaven naar het St. Jobsveem, alleen die was helaas niet te vinden dus dat werd een stukje lopen.</p>


	<p>Over bouwterreinen gesproken, ook aan de snelwegen waren ze op de bewuste zaterdagnacht flink bezig. Het autoritje van Amsterdam naar Rotterdam, wat normaal een dik uurtje in beslag neemt, moest nu maar liefst twee uur in duren. Wat een beetje file niet kan doen. Een groot voordeel: er waren geen wachtrijen meer. Iedereen wist natuurlijk dat het superdruk zou worden en was waarschijnlijk al heel vroeg op de avond naar de Now &#38; Wow gegaan.  Bij binnenkomst was dat dus meteen ook te merken. Het St. Jobsveem puilde echt uit zijn voegen van de drukte. En bij binnenkomst kwam een enorme hitte je tegemoet.</p>


	<p>Benny Rodrigues beet het spits af en wist het dansend publiek in de ban van zijn muziek te houden. Niet alleen Benny Rodrigues was daar voor verantwoordelijk, maar ook de zangeres die met haar liefelijke vocals over zijn set heenzong. Niet teveel maar ook niet te weinig, eigenlijk gezegd precies goed gedoseerd. Omdat het al zo laat was kwam Brian S het werk van Benny Rodrigues al snel overnemen, wat helemaal niet zo erg was. Brian S knalde keer op keer de ene na de andere fijne houseplaat erin. Het publiek voor de dj en op het podium gingen wild.</p>


	<p>Dat kun je trouwens van de modepopjes en -mannetjes die tachtig procent van de zaal domineerden niet zeggen. Sorry hoor, maar het heet toch &#8220;DANS&#8221;muziek? Wat is er nu leuk aan om de hele avond in een warm hol rond te lopen met een strak gezicht van ik-ben-beter-dan-jij -omdat-jij-danst-en-ik-niet -en-ik-heb-mooie-kleertjes-aan -die-niet-nat-mogen-worden -omdat-ik-bang-ben-dat-ik-zweet? Begrijp me niet verkeerd, het is fijn dat iedereen zijn best doet er leuk uit te zien, maar laat die attitude lekker thuis. Je kunt me conservatief noemen, maar aan een groot deel van die onder de tafel doorgesnoven types heb ik echt geen boodschap tijdens een DANSavond. Misschien durven ze niet? Hoeft ook niet mijns insziens, kun je trouwens de <span class="caps">EHBO</span> ook niet aandoen, maar een lachend gezicht op zijn tijd omdat je plezier hebt is al voldoende.</p>


	<p>Brian S ging stug door en zorgde er voor dat de hitte in het St Jobsveem tot het kookpunt werd gebracht. Een barman had genoeg van die hitte en trok een honderd-liter fles koolzuurgas tevoorschijn, de held van de avond! Door de expansie van het gas ontstond een koele bries waar de meest overhitte dansers nog klapperende tanden van kregen. Na dit erg fijne intermezzo was het de buurt aan Eric de Man. Hij pakte de draad van Brian S goed op en voerde ook het tempo op zoals we dat van hem gewend zijn. Het dak moest eraf vond hij! Helaas bleef het dak goed vastzitten en liep de zaal langzaam leeg. Soulpunkers on Discospeed was een vreemd dansfeest met veel punkers (modepoppetjes en -mannetjes) en disco (supergoede muziek) maar totaal geen soul (te weinig plezier gemaakt) en absoluut geen speed (er werd echt te weinig gedanst). Het had zo&#8217;n mooi eindfeest kunnen zijn!</p></div></div><footer><div class="row"><div class="small-12 medium-6 columns"><div class="article-connection"><h5><small>Vorige in Party Reports</small></h5><h3><a class="head" href="1166-housebarbaar-laat.html">Housebarbaar laat bandjes links liggen</a></h3><p></p><div class="article-meta"><a href="../authors/28-paul-schmidt.html">Paul Schmidt</a><h6 class="subheader">Party Reports // 26 juni 2003 14:34</h6></div></div><a class="tiny button secondary right" href="1166-housebarbaar-laat.html">Lees meer</a></div><div class="small-12 medium-6 columns"><div class="article-connection"><h5><small>Volgende in Party Reports</small></h5><h3><a class="head" href="1181-met-de-drum-n.html">Met de drum &#39;n&#39; bassbus uit Rotterdam vertrokken</a></h3><p></p><div class="article-meta"><a href="../authors/17-mariska-van.html">Mariska van Wijngaarden</a><h6 class="subheader">Party Reports // 07 juli 2003 18:01</h6></div></div><a class="tiny button secondary right" href="1181-met-de-drum-n.html">Lees meer</a></div></div></footer><!-- Piwik -->
<script type="text/javascript">
  var _paq = _paq || [];
  _paq.push(['trackPageView']);
  _paq.push(['enableLinkTracking']);
  (function() {
    var u="//www.spacebabies.nl/analytics/";
    _paq.push(['setTrackerUrl', u+'piwik.php']);
    _paq.push(['setSiteId', 2]);
    var d=document, g=d.createElement('script'), s=d.getElementsByTagName('script')[0];
    g.type='text/javascript'; g.async=true; g.defer=true; g.src=u+'piwik.js'; s.parentNode.insertBefore(g,s);
  })();
</script>
<noscript><p><img src="https://www.spacebabies.nl/analytics/piwik.php?idsite=2" style="border:0;" alt="" /></p></noscript>
<!-- End Piwik Code -->
</body></html>