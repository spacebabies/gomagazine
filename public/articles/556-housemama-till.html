<!DOCTYPE html><html lang="nl"><head><meta charset="utf-8" /><meta content="width=device-width, initial-scale=1.0" name="viewport" /><title>Housemama till she drops</title><link rel="stylesheet" media="screen" href="../assets/application-5d9d4baeb4183c3a5076cccb1e4c89020338a579605b75a3a7114fcfc96fcd26.css" /><script src="../assets/vendor/modernizr-8560f87d0bc4f137917740acabfc72f0d469565340a978cb6aad12c44b48093a.js"></script><script src="../assets/application-cefc40b72bd5664cfd7de44a90ee46a4a6f7a91ea55479ff016486130dd6868b.js" data-turbolinks-track="true"></script><meta name="csrf-param" content="authenticity_token" />
<meta name="csrf-token" content="xpnoAqKM8CxRmSALgH60efuJRn9VOS8Op2ZC1gylo8bKONVkpnHGhnaLtdm9RkIVdtFWcVK8OQX1zH2jhuWsOQ==" /></head><body><header><div class="row"><div class="small-12 columns"><a href="../index.html"><img alt="GO Magazine" src="../assets/logo_grey-97df1f09b9af24a3ff3a0da7b11bf89609530b7a9d45e164654d4e401b02cc18.png" /></a></div></div></header><div class="row meta"><div class="small-12 columns"><div class="article-meta"><a href="../authors/1-joost-baaij.html">Joost Baaij</a><h6 class="subheader">Coverstories // 11 juni 2002 02:00</h6></div></div></div><section class="opening" style="background-image: url(../system/uploads/777/original/556.jpg%3F1316953326)"></section><div class="row"><div class="small-12 columns"><h1>Housemama till she drops</h1><p class="lead"><p>Gerda van Dongen heeft met vaste rolpatronen helemaal niks te maken. Als Housemama gaat ze al twaalf jaar van houseparty naar houseparty. En ze stopt pas als ze haar d&#8217;r uit gooien. Op haar eigen site wekelijks verslag en partyfoto&#8217;s. &#8216;Als ze denken dat ik een gek wijf ben, hebben ze natuurlijk gewoon gelijk.&#8217;</p></p><p>Het nachtleven wordt gedomineerd door jongeren. Een dertiger is een zeldzaamheid en eigenlijk al een ouwe lul (m/v). Het maakt de verschijning van housemama Gerda van Dongen (44, &#8216;vrijgezellige&#8217; moeder van een dochter) des te opvallender. Op de bank achter de sanseveria&#8217;s? Nooit niet! &#8216;Zo lang ze me er niet uitschoppen, blijf ik doorfeesten&#8217;. Elk weekeinde te vinden in één of andere underground danslocatie. Haar tourschema publiceert ze op www.housemama.net. In de Return in Tilburg staat ze midden op de dansvloer, omgeven door vrienden en bekenden. Powerdrankje in de hand.</p>


	<p>Hoe kan het dat iemand van haar leeftijd nog elk weekend uitgaat? &#8216;Erg he? Hahaha. Nee hoor. Ik ben nu 44 en ik doe gewoon waar ik zin in heb. En dat is toevallig feesten, uitgaan en van muziek genieten. Dus waarom niet?&#8217; Waarom ook niet. Om te beginnen valt de échte Brabantse moeder qua kleding niet uit de toon. Strak rood vestje en wijde broek. En geen muurbloempje: in een vrij lege zaak demonstreert ze op de hoogte te zijn van de nieuwste moves. Geflankeerd door een hoop vrienden en bekenden.</p>


	<p>&#8216;Deze jongens en meiden reizen al twaalf jaar met me mee. Soms komt er iemand bij, soms gaat er iemand van af. Maar al twaalf jaar verzamelt iedereen zich voor het uitgaan in mijn huisje, en gaan we &#8217;s nachts met z&#8217;n allen op pad. Gezellig.&#8217; Zo&#8217;n tien mensen staan zich uit te leven op de dansvloer. Er zit van alles bij: rustige meisjes, party-dressed party-boys, tijgervellen, gothic en fetisj. Henny, die een column heeft op Gerda&#8217;s website, is er ook. Het is een rustige avond, maar door de aanwezigheid van mama en de kids lijkt het heel wat.</p>


	<p>Grote afwezige is Gerda&#8217;s &#8216;echte&#8217; kind. Geen zin? &#8216;Haha. Nou mijn dochter houdt helemaal niet van house! Een hele knappe meid hoor, ook slim. Ze studeert liever dan dat ze uitgaat en ik geef haar groot gelijk. Ze heeft er het koppie voor.&#8217; Mis je haar niet tijdens je nachtelijke avonturen? &#8216;Tuurlijk wel. Maar ik trek door de weeks genoeg met haar op. Het huishouden is mijn taak, ik ben fulltime moeder. Met een heel normaal leven.&#8217; Gerda&#8217;s man is inmiddels ex en ze wonen niet meer samen. Gerda heeft dus tijd genoeg om zich met de opvoeding bezig te houden en bijvoorbeeld overdag te shoppen. Al moeten de hippe winkeliers van Breda de flyers wel bij mama inleveren.</p>


	<p>De ex-man is de reden dat Gerda het nachtleven heeft kunnen ontdekken. &#8216;Twaalf jaar geleden werd ik door hem verlaten. Ik ben altijd een nachtmens geweest, al vanaf mijn vijftiende. Ik ging dus zodra het kon weer op pad om te ontdekken wat ik al die jaren gemist had. Mijn ex is een zanger van het Nederlandse levenslied en heel ons leven stond in het teken daarvan. Na onze scheiding ging ik voor het eerst naar Parkzicht, op het hoogtepunt van het gabber-tijdperk.&#8217; En, schrikken? &#8216;Juist niet! Vanaf de eerste seconde was ik verkocht. Al die jonge mensen, een enorm goeie sfeer, en die muziek, fantastisch! Je hoorde het niet alleen, je voelde het. In je buik, in je hele lichaam.&#8217; En in Parkzicht viel Gerda nog niet eens zo heel erg uit de toon. Gabbers waren een divers volk, jong en oud door elkaar. Juist de uniforme beat én de uniforme manier van kleden maakte iedereen één. &#8216;Vanaf Parkzicht had ik het te pakken. Vanaf toen was ik bijna ieder weekend wel te vinden op megaparties in de Energiehal, in de Sporthallen Zuid of op Mysteryland.&#8217;</p>


	<p>Voor haar dochter kocht Gerda een PC. Maar naast studeren kon het ding nog wat: Internet. Een hele nieuwe wereld opende zich. Op chatgroepen en forums waren alle gabbers te vinden. &#8216;Ook chatten vind ik geweldig. Het is leuk om contact met mensen te hebben, om te kletsen over datgene wat je verbindt. In mijn geval natuurlijk uitgaan en gabbermuziek. Ik was elke dag online en rond mijn persoontje groeide een grote vriendenclub. De naam housemama was snel geboren.&#8217; Housemama werd pas een echte hit na een ontmoeting op het feest Massive in Utrecht. &#8216;We hadden met de chatters afgesproken. Tijdens Massive zouden we elkaar ontmoeten. Staan daar zo&#8217;n 150 man om me heen! Dat is schrikken hoor, zo veel. Je kent ze in principe allemaal, vaak alleen bij chat-naam, maar toch.&#8217;</p>


	<p>Daar sta je dan als vierenveertig-jarige, tussen de stuiterende kiddo&#8217;s die werkelijk even oud zijn als je dochter. Vreemd? &#8216;Je zou denken van wel, maar ik krijg nooit negatieve reacties. Ik laat ook geen u tegen me zeggen, dat mogen ze alleen bij de McDonalds. En als ze denken dat ik een gek wijf ben, hebben ze gewoon gelijk.&#8217; In de afgelopen twaalf jaar heeft housemama natuurlijk het nodige gezien. Zo was er afgelopen jaar veel opschudding in dance-land over de drug <span class="caps">GHB</span>. Ze is hier fel op tegen, getuige ook een banner op haar website. &#8216;GHB is vergif, een heel dodelijke drug.&#8217; Alle drugs slecht? &#8216;Ik ben niet voor, maar ook niet tegen. Ik ben heel relaxt in dat soort dingen. Mensen mogen bij mij thuis best een jointje roken als ze dat willen.&#8217;</p>


	<p>De dance verandert, gabber is van de een op de andere dag dood. Maar Gerda is nog niet uitgefeest. Andere stromingen zoals trance en techno kondigen zich aan. &#8216;Na de gabber zochten we andere dingen op. De Zillion bijvoorbeeld, een nieuwe club in Antwerpen. Fantastisch wat daar gebeurde, een zwembad naast de dansvloer, show en spektakel. Ook gingen we veel naar grote feesten als Innercity.&#8217; Al die tijd groeide het aantal bekenden. Ze kocht speciaal een digitale camera, om partyfoto&#8217;s op de website te zetten. Mede hierdoor werd ze een graag geziene gast. En ook DJ&#8217;s herkenden housemama. &#8216;Op een gegeven moment kwam Erick E helemaal trots naar me toe: ik sta op jouw website! Zó leuk!&#8217; Dus nu is gabber ingeruild voor softere house? &#8216;Toch niet. Als ik heel eerlijk ben ga ik nog steeds voor hard. Hardstyle vind ik te gek.&#8217;</p>


	<p>Heeft housemama nooit eens de behoefte gehad om DJ te worden? &#8216;DJ niet. Ik heb me wel eens laten ompraten om MC te zijn op een undergroundfeest. Ik zou, gekleed als heks en met kat op m&#8217;n schouder, de DJ aankondigen. Maar ik durfde niet, was verlegen, haha.&#8217; Toch lijkt een loopbaan in de dance zich wel af te kondingen. Met, uiteraard, een aantal vrienden organiseerde ze op 24 mei het feest &#8216;Twisted Minds&#8217; in Breda. &#8216;Breda is best een goede stad om uit te gaan. Tiësto komt er natuurlijk vandaan. Maar niet alle feesten zitten even goed in elkaar. Dus besloten we het dan maar zelf te doen.&#8217; Het feest werd een succes en volgende edities zitten al in de planning. Door haar enorme vriendenkring hoeft housemama zich geen zorgen te maken. Die bezoekers komen wel. &#8216;Het contact met de mensen, dat is het leukst.&#8217;</p></div></div><footer><div class="row"><div class="small-12 medium-6 columns"><div class="article-connection"><h5><small>Vorige in Coverstories</small></h5><h3><a class="head" href="540-grondlegger-van.html">Grondlegger van de Nederlandse drum &#39;n&#39; bass</a></h3><p>Interview met DJ Nubian</p><div class="article-meta"><a href="../authors/17-mariska-van.html">Mariska van Wijngaarden</a><h6 class="subheader">Coverstories // 01 juni 2002 02:00</h6></div></div><a class="tiny button secondary right" href="540-grondlegger-van.html">Lees meer</a></div><div class="small-12 medium-6 columns"><div class="article-connection"><h5><small>Volgende in Coverstories</small></h5><h3><a class="head" href="569-tete-a-ted.html">Tête a Ted</a></h3><p>interview met Ted Langenbach</p><div class="article-meta"><a href="../authors/2-rob-schmidt.html">Rob Schmidt</a><h6 class="subheader">Coverstories // 19 juni 2002 02:00</h6></div></div><a class="tiny button secondary right" href="569-tete-a-ted.html">Lees meer</a></div></div></footer><!-- Piwik -->
<script type="text/javascript">
  var _paq = _paq || [];
  _paq.push(['trackPageView']);
  _paq.push(['enableLinkTracking']);
  (function() {
    var u="//www.spacebabies.nl/analytics/";
    _paq.push(['setTrackerUrl', u+'piwik.php']);
    _paq.push(['setSiteId', 2]);
    var d=document, g=d.createElement('script'), s=d.getElementsByTagName('script')[0];
    g.type='text/javascript'; g.async=true; g.defer=true; g.src=u+'piwik.js'; s.parentNode.insertBefore(g,s);
  })();
</script>
<noscript><p><img src="https://www.spacebabies.nl/analytics/piwik.php?idsite=2" style="border:0;" alt="" /></p></noscript>
<!-- End Piwik Code -->
</body></html>