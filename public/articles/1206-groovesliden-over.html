<!DOCTYPE html><html lang="nl"><head><meta charset="utf-8" /><meta content="width=device-width, initial-scale=1.0" name="viewport" /><title>Groovesliden over de Maas</title><link rel="stylesheet" media="screen" href="../assets/application-5d9d4baeb4183c3a5076cccb1e4c89020338a579605b75a3a7114fcfc96fcd26.css" /><script src="../assets/vendor/modernizr-8560f87d0bc4f137917740acabfc72f0d469565340a978cb6aad12c44b48093a.js"></script><script src="../assets/application-cefc40b72bd5664cfd7de44a90ee46a4a6f7a91ea55479ff016486130dd6868b.js" data-turbolinks-track="true"></script><meta name="csrf-param" content="authenticity_token" />
<meta name="csrf-token" content="SqiiTBho3w9frayzY/z+1M4Re4rIHV/WKhwBI1ZPCF5GCZ8qHJXppXi/OWFexAi4Q0lrhM+YSd14tj5W3A8HoQ==" /></head><body><header><div class="row"><div class="small-12 columns"><a href="../index.html"><img alt="GO Magazine" src="../assets/logo_grey-97df1f09b9af24a3ff3a0da7b11bf89609530b7a9d45e164654d4e401b02cc18.png" /></a></div></div></header><div class="row meta"><div class="small-12 columns"><div class="article-meta"><a href="../authors/17-mariska-van.html">Mariska van Wijngaarden</a><h6 class="subheader">Party Reports // 28 juli 2003 19:28</h6></div></div></div><div class="row"><div class="small-12 columns"><h1>Groovesliden over de Maas</h1><p class="lead"><p><span class="caps">H40</span> Fluid Grooves dnboat, vrijdag 18 juli, de Maas, Rotterdam. Met: Grooverider, Black Sun Empire, Randomize &#38; Fractional, Denny D &#38; Noble, Keira &#38; Th&#8217;Acquisition.</p></p><p>&#8216;t Is een unieke ervaring: met je blote voeten in het zand en een cocktail in de hand neerploffen op een strandbedje, knipperend tegen de zon over het water kijken en het Noordereiland zien liggen. Ja, want we zitten hier niet aan de Noordzee, maar op het geheel kunstmatige strand aan de Maas in Rotterdam! Deze zomer hoeft Rotterdam op een mooie dag niet meer massaal naar Scheveningen of Hoek van Holland, we vlijen ons gewoon neer op het goudgele zandstrand naast de Erasmusbrug. Het tijdelijke strand (compleet met strandtent, palmen en chillmuziek) is een van de vele activiteiten in het kader van Waterlife Rotterdam. Van maart tot september vormt de Maas het decor voor dit zomerevenement.</p>


	<p>Vrijdagavond 18 juli rond een uurtje of zeven was het extra gezellig op het haast paradijselijke zandstrookje langs de Maas. Want aan de kade lagen twee boten afgemeerd, klaar voor een feestelijk tochtje over de rivier tot middernacht. Onder de toepasselijke titel <span class="caps">H40</span> Fluid Grooves kon men of verschrikkelijk hard gaan junglen op de dnboat, of oude tijden herbeleven op de groovy tunes van St. Paul, Leroy, Chezz en Deep Diggin op de Gers boot. Voor mij was de keuze reeds lang voor aankomst op het strand gemaakt. Dus toen iedereen &#8220;all aboard&#8221; was en de trossen los gingen, bestegen we de loopplank van de dnboat voor een paar uurtjes flink stampen!</p>


	<p>Maar de zon scheen nog zo heerlijk, dus eerst maar even het bovendek uitchecken. Daar zat het al gezellig vol en met de zon op onze bolletjes en de wind in de haren tuften we weg van de kade. Nadeel van al deze vroege-vrijdagavond-het-is-weekend-en-de-zon-schijnt-gezelligheid was dat het benedendek, waar het allemaal moest gebeuren, akelig leeg was en de DJ zo&#8217;n beetje voor zichzelf stond te draaien. Er was namelijk lang niet genoeg volk om de hele boot te vullen. Eerlijk gezegd geen verrassing, gezien de nogal hoge toegangsprijs (16 euro!). De drum &#8216;n&#8217; bass crowd is nu eenmaal niet het meest koopkrachtige publiek en spendeert niet graag honderden euro&#8217;s aan kleding en tientallen euro&#8217;s aan een avondje stappen, zoals de gemiddelde pak &#8216;m beet Las Palmas ganger. En als het feestje dan ook nog &#8217;s om middernacht is afgelopen en je dus vervolgens nog eens op zoek moet naar de volgende party, dan is het niet gek dat velen het lieten afweten.</p>


	<p>Wel sneu voor de DJ&#8217;s dus; de eerste uurtjes stonden eigenlijk alle lokale d &#8216;n&#8217; b helden voor Jan met de short family name te draaien. Op zo&#8217;n moment verliest het DJ-bestaan toch wel al z&#8217;n glitter en  glamour; sta je daar zowat in je eentje weg te zweten in een snikheet ruim, terwijl je publiek lekker in een heerlijk briesje zit te chillen op het zonnige bovendek. Om enig bestaansrecht te claimen ging de volumeknop flink open, zodat we op afstand toch nog konden meegenieten van de vette mixen. De sound was aangenaam afwisselend met bijvoorbeeld Denny D &#38; Noble en Randomize &#38; Fractional achter de draaitafels. De laatste twee kennen we natuurlijk van Prospect, het feest voor de liefhebbers van de hardste sound die drum &#8216;n&#8217; bass te bieden heeft. Het eerste duo is bekend van hun Resistance-avond in Waterfront, waar het ook goed los gaat, maar meestal wel een paar versnellingen lager.</p>


	<p>Pas toen de zon in de Maas was verdwenen, vulde het ruim zich langzaam maar zeker met partypeople. Toen was het inmiddels al de beurt aan de hoofdacts van de avond: Black Sun Empire en Grooverider! Black Sun Empire bracht voornamelijk eigen exclusieve tracks ten gehore, en van dit zeldzame moment maakte natuurlijk iedereen gebruik, binnen no time stond de dansvloer dan eindelijk echt vol. Dak eraf, reddingssloepen te water; de tent ging helemaal los. Mr Grooverider stond het hele tafereel inmiddels al een tijdje van het dek erboven gade te slaan en wist als afsluiter de sfeer goed vast te houden met het stampendste wat zijn platenkoffer te bieden had. <span class="caps">H40</span> Fluid Grooves dnboat was misschien niet het meest lucratieve Rotterdamse drum &#8216;n&#8217; bass feestje van het jaar, maar qua setting, gezelligheid en line-up toch wel een van de leukste!</p>


	<p>Op 16 augustus a.s. is er weer een Waterlife Rotterdam feest. Met drie indoor area&#8217;s en een outdoor chill setting aan de Maas belooft het erg leuk te worden. Met o.a. Jazzanova, Laidback Luke en Zuco 103.</p></div></div><footer><div class="row"><div class="small-12 medium-6 columns"><div class="article-connection"><h5><small>Vorige in Party Reports</small></h5><h3><a class="head" href="1205-extrema-outdoor.html">Extrema Outdoor: we hebben het maar goed (slot)</a></h3><p></p><div class="article-meta"><a href="../authors/18-stephanie-van-heel.html">Stephanie van Heel</a><h6 class="subheader">Party Reports // 25 juli 2003 19:07</h6></div></div><a class="tiny button secondary right" href="1205-extrema-outdoor.html">Lees meer</a></div><div class="small-12 medium-6 columns"><div class="article-connection"><h5><small>Volgende in Party Reports</small></h5><h3><a class="head" href="1207-energieke-umek-op.html">Energieke Umek op dreef in de Escape</a></h3><p>Mainstage, Escape, 26 juli, gehoord en gezien door GO: K.Cee, Umek, Pho</p><div class="article-meta"><a href="../authors/32-robbert-weij.html">Robbert Weij</a><h6 class="subheader">Party Reports // 29 juli 2003 14:02</h6></div></div><a class="tiny button secondary right" href="1207-energieke-umek-op.html">Lees meer</a></div></div></footer><!-- Piwik -->
<script type="text/javascript">
  var _paq = _paq || [];
  _paq.push(['trackPageView']);
  _paq.push(['enableLinkTracking']);
  (function() {
    var u="//www.spacebabies.nl/analytics/";
    _paq.push(['setTrackerUrl', u+'piwik.php']);
    _paq.push(['setSiteId', 2]);
    var d=document, g=d.createElement('script'), s=d.getElementsByTagName('script')[0];
    g.type='text/javascript'; g.async=true; g.defer=true; g.src=u+'piwik.js'; s.parentNode.insertBefore(g,s);
  })();
</script>
<noscript><p><img src="https://www.spacebabies.nl/analytics/piwik.php?idsite=2" style="border:0;" alt="" /></p></noscript>
<!-- End Piwik Code -->
</body></html>