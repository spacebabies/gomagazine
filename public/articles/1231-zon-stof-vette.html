<!DOCTYPE html><html lang="nl"><head><meta charset="utf-8" /><meta content="width=device-width, initial-scale=1.0" name="viewport" /><title>Zon, stof, vette muziek en ubergezelligheid op SMS 2003</title><link rel="stylesheet" media="screen" href="../assets/application-5d9d4baeb4183c3a5076cccb1e4c89020338a579605b75a3a7114fcfc96fcd26.css" /><script src="../assets/vendor/modernizr-8560f87d0bc4f137917740acabfc72f0d469565340a978cb6aad12c44b48093a.js"></script><script src="../assets/application-cefc40b72bd5664cfd7de44a90ee46a4a6f7a91ea55479ff016486130dd6868b.js" data-turbolinks-track="true"></script><meta name="csrf-param" content="authenticity_token" />
<meta name="csrf-token" content="1YDghZ1yBW0PPpHx+NSo0YuBddwJC7PR48Kci34IrsrZId3jmY8zxygsBCPF7F69Btll0g6OpdqxaKP+9EihNQ==" /></head><body><header><div class="row"><div class="small-12 columns"><a href="../index.html"><img alt="GO Magazine" src="../assets/logo_grey-97df1f09b9af24a3ff3a0da7b11bf89609530b7a9d45e164654d4e401b02cc18.png" /></a></div></div></header><div class="row meta"><div class="small-12 columns"><div class="article-meta"><a href="../authors/32-robbert-weij.html">Robbert Weij</a><h6 class="subheader">Party Reports // 14 augustus 2003 01:26</h6></div></div></div><div class="row"><div class="small-12 columns"><h1>Zon, stof, vette muziek en ubergezelligheid op SMS 2003</h1><p class="lead"><p>Dag twee begon met het zoeken naar wat verkoeling. Door de hittegolf die in heel Europa heerst, probeerde men op allerlei manieren wat schaduw te vinden. Het feit dat zowel de camping als het festivalterrein aan een groot meer ligt, kwam dan ook erg goed uit. Tevens was er de mogelijkheid om aan boord van de Fresh boat te gaan, die een tocht van een uur maakte over het meer. Ook kon je een ritje maken op de bananenboot, die werd voortgetrokken door een speedboot.</p></p><p>Het festivalterrein was door de droogte inmiddels verworden tot een grote stoffige woestijn. De Duitse brandweer kwam &#8217;s middags gelukkig met een wagen het terrein op om wat verkoeling te brengen en de grond wat vochtiger te maken. Als je de Nederlandse festivals gewend bent (vergelijk Lowlands), valt een Duits festival vies tegen met de eetmogelijkheden. Er wordt gewoonweg niet veel aandacht aan besteed en je zult je tevreden moeten stellen met voedsel dat met veel minder zorg bereid is dan in ons land. Rond de klok van zes gaat het programma in alle tenten weer van start. De Main Stage is op zaterdagavond het toneel van onder andere Gus Gus en Moloko. In de andere tenten staan veelal onbekende namen geprogrammeerd. De Duitsers geven talent goed de kans om zich in de kijker te spelen, want het klinkt allemaal leuk en fris wat er overal te horen is. De rondgang langs alle tenten stopt even bij de Circus tent, waar Technasia speelde. Heerlijk om al die klappers van ze (Acid Storm, The Force) live en op een veel hoger tempo voorbij te horen komen.</p>


	<p>We besloten om de rest van de avond bij de Main Stage door te brengen, waar Richie Hawtin net was begonnen. Maar was dat Richie wel? Het klonk zo hard, zo up-tempo. Hij draaide de afgelopen tijd toch juist zo diep en ingetogen? Het Duitse publiek vond het maar zo zo en stond de Plastikman een beetje met de handen over elkaar te aanschouwen. Het leek alsof ze de nieuwe look (ala Sven Vath) van Hawtin niet konden waarderen. De Nederlandse groep had elkaar (zoals het hele weekend) vooraan bij het podium gevonden en de meesten waren verheugd dat Hawtin weer eens een harde set draaide. De Canadees vertoonde trouwens nog meer gelijkenis met zijn maatje Sven Vath. Dat beiden tegenwoordig naar dezelfde kapper gaan is wel bekend. Dat de altijd zo rustig ogende Hawtin echter nu ook al dezelfde mimiek achter de tafels heeft als Der Meister is wel wat vreemd. Toen hij in het laatste half uur ook nog eens met 4 of 5 hitjes (Pontape, Mr Sliff, 99.9, Acid Storm) kwam, die vorig jaar ook vaak werden gedraaid dor Vath, stonden velen toch wat raar te kijken. Die tracks heb ik Hawtin bijna nooit horen draaien.</p>


	<p>Westbam nam het van Hawtin over. De immens populaire Duitser was veel bezig contact met het het publiek  te maken en viel veel terug op zijn handelsmerk: het scratchen. Westbam begon en eindigde met een sample van In da club van 50 Cent, die bij de Duitsers erg goed aansloeg. Inmiddels was Ellen Allien ook ten tonele verschenen en stond de zon op doorbreken. Allien, een stoere tante, keek eventjes met een slinkse blik het publiek in en slingerde de vetste platen op de decks. Zelf danste ze ook mee achter de draaitafels, wat ik altijd iets extra&#8217;s vind toevoegen. Ellen Allien draaide heerlijke low-tempo platen, voornamelijk met electro-invloeden en afgewisseld met wat stevige techno. De opkomende zon in combinatie met de uitgelaten sfeer bij de Nederlandse groep zorgde voor een prachtige zondagochtend. <span class="caps">SMS</span> ging door tot 16.00 in de chill out maar voor de meesten kwam er rond negenen een eind aan het feest. De bus vertrok tegen het middaguur en met een zeer tevreden gevoel konden we de terugreis beginnen. Daar kon ook de pech met de bus in Oost-Duitsland (bijna vijf uur vertraging) niets meer aan veranderen.</p>


	<p>SonneMondSterne is een aanrader voor degenen die van aparte festivals houden. De intieme sfeer en het feit dat alles goed te belopen is, maken het een relaxt gebeuren. Het was dit jaar wel extra zwaar door de hittegolf en het daaruit voortvloeiende gortdroge terrein. Maar de vele goede acts en dj-sets en de gezelligheid prevaleren natuurlijk op zo&#8217;n festival. Minpuntje was wel dat het water op het campingterrein zaterdagnacht op was en dat er geen oplossing voor kwam. <span class="caps">SMS</span> biedt voor elk wat wils. Onbekend Duits talent, grote namen als Vath en Hawtin en main-stream acts als Moloko en Junkie XL. Het kan allemaal. Dat, in combinatie met de prachtige ligging in de natuur, maakt <span class="caps">SMS</span> een plek die je als festivalganger gezien moet hebben.</p></div></div><footer><div class="row"><div class="small-12 medium-6 columns"><div class="article-connection"><h5><small>Vorige in Party Reports</small></h5><h3><a class="head" href="1225-zon-stof-vette.html">Zon, stof, vette muziek en  ubergezelligheid op SMS 2003</a></h3><p>SonneMondSterne 2003, deel 1, vrijdag 8 augustus</p><div class="article-meta"><a href="../authors/32-robbert-weij.html">Robbert Weij</a><h6 class="subheader">Party Reports // 13 augustus 2003 03:55</h6></div></div><a class="tiny button secondary right" href="1225-zon-stof-vette.html">Lees meer</a></div><div class="small-12 medium-6 columns"><div class="article-connection"><h5><small>Volgende in Party Reports</small></h5><h3><a class="head" href="1236-detroit-electro.html">Detroit electro sounds tijdens uitverkochte labelnight</a></h3><p></p><div class="article-meta"><a href="../authors/19-wouter-wigman.html">Wouter Wigman</a><h6 class="subheader">Party Reports // 19 augustus 2003 13:15</h6></div></div><a class="tiny button secondary right" href="1236-detroit-electro.html">Lees meer</a></div></div></footer><!-- Piwik -->
<script type="text/javascript">
  var _paq = _paq || [];
  _paq.push(['trackPageView']);
  _paq.push(['enableLinkTracking']);
  (function() {
    var u="//www.spacebabies.nl/analytics/";
    _paq.push(['setTrackerUrl', u+'piwik.php']);
    _paq.push(['setSiteId', 2]);
    var d=document, g=d.createElement('script'), s=d.getElementsByTagName('script')[0];
    g.type='text/javascript'; g.async=true; g.defer=true; g.src=u+'piwik.js'; s.parentNode.insertBefore(g,s);
  })();
</script>
<noscript><p><img src="https://www.spacebabies.nl/analytics/piwik.php?idsite=2" style="border:0;" alt="" /></p></noscript>
<!-- End Piwik Code -->
</body></html>