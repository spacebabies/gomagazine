<!DOCTYPE html><html lang="nl"><head><meta charset="utf-8" /><meta content="width=device-width, initial-scale=1.0" name="viewport" /><title>Stilstaan is weer kansloos op Kanzleramt</title><link rel="stylesheet" media="screen" href="../assets/application-5d9d4baeb4183c3a5076cccb1e4c89020338a579605b75a3a7114fcfc96fcd26.css" /><script src="../assets/vendor/modernizr-8560f87d0bc4f137917740acabfc72f0d469565340a978cb6aad12c44b48093a.js"></script><script src="../assets/application-cefc40b72bd5664cfd7de44a90ee46a4a6f7a91ea55479ff016486130dd6868b.js" data-turbolinks-track="true"></script><meta name="csrf-param" content="authenticity_token" />
<meta name="csrf-token" content="z/l+Y7Iub41jOHPQLlB/P82iqJkLoc1DeEUhxF/4AJXDWEMFttNZJ0Qq5gITaIlTQPq4lwwk20gq7x6x1bgPag==" /></head><body><header><div class="row"><div class="small-12 columns"><a href="../index.html"><img alt="GO Magazine" src="../assets/logo_grey-97df1f09b9af24a3ff3a0da7b11bf89609530b7a9d45e164654d4e401b02cc18.png" /></a></div></div></header><div class="row meta"><div class="small-12 columns"><div class="article-meta"><a href="../authors/17-mariska-van.html">Mariska van Wijngaarden</a><h6 class="subheader">Party Reports // 29 juni 2004 00:35</h6></div></div></div><div class="row"><div class="small-12 columns"><h1>Stilstaan is weer kansloos op Kanzleramt</h1><p class="lead"><p>Kanzleramt; &#8216;t klinkt ergens als kansloos op z&#8217;n Duits maar toch is het een naam die intrigeert. Het Duitse technolabel, met in de stal artiesten als Alexander Kowalski, is geliefd en befaamd. Er zijn niet veel technodj&#8217;s op deze aardkloot die niet minstens één stukje Kanzleramt vinyl bezitten. Onlangs stonden er weer dj&#8217;s van dit beroemde label achter de draaitafels in de Rotterdamse Off Corso. Deze keer was het de beurt aan Robert Hood en Diego!</p></p><p>Altijd leuk natuurlijk, techno in Off Corso, maar met een grootheid als Robert Hood op de line-up wordt zo&#8217;n feest haast verplichte kost. Ik bedoel, we hebben het hier over de man die samen met Jeff Mills en Mike Banks de basis legde voor de techno van nu. Hun legendarische Underground Resistance label zette Detroit op de technowereldkaart. Anno 2004 heeft Robert vele vette plaatjes en remixes op z&#8217;n naam staan en nog steeds kan hij geen genoeg van de knoppen krijgen; zo maakte hij onlangs voor Kanzleramt een remix van Diego&#8217;s Mind Detergent.</p>


	<p>Voordat de technogrootmeester het helaas niet echt in grote getale aanwezige Off Corso publiek meevoerde op zijn reisje, was het de taak aan Sound Architectures eigen Joachim om de grote zaal op te warmen. Laat dat maar aan Joachim over! Kunstig draaide hij precies de juiste plaatjes; lekker energiek maar net tegen het &#8216;ja-daar-gaan-we&#8217; gevoel aan, je aanzettend tot dansen maar nog niet helemaal met het verstand op nul. Klaar voor de echte climax liet hij ons al enigszins zwetend op de dansvloer achter. Robert Hood knalde er zoals verwacht flink op los en zat hoorbaar lekker in z&#8217;n vel.</p>


	<p>Zijn gevoel voor de juiste sound bleek die avond in ieder geval ook in z&#8217;n mixkunsten tot uiting te komen. De beste dj&#8217;s zijn vaak ook producer; als je immers achter de knoppen de een na de andere vette track weet te creëeren, weet je met een mengpaneel en een koffer vol van die vette tracks ook wel raad. Voor Diego gold hetzelfde deze avond. Die zat waarschijnlijk nog op de basisschool toen Robert al technotracks in elkaar knutselde, maar doet zeker niet voor de oude rot in het vak onder. Hij heeft ook een tik wat muziek maken betreft en reeds op z&#8217;n vierentwintigste al kans gezien om een enorm aantal technohersenspinsels op Kanzleramt vinyl te laten persen. Die als zoete broodjes over de toonbank gaan en ook gratis te downloaden zijn; toffe peer, die Diego!</p>


	<p>Diego draaide natuurlijk aardig wat Kanzleramt materiaal en ook hij wist het vinyl als een ware technotovenaar aan elkaar te smeden; helemaal opgaan in de muziek en niet meer weten waar de ene plaat begint en de andere ophoudt, da&#8217;s voor mij het ware techno genieten! Voor wie al die techno een beetje te moeilijk werd, had Sound Architecture de one en only DJ Hokabo ingeschakeld om de lounge van muzikaal behang te voorzien. Hokabo is ook een soort muziektovenaar, maar dan meer eentje van het Hans Kazan kaliber. Qua showelement vooral, want Hokabo weet met zijn drive in show een stukje oudhollandsche pure gezelligheid neer te zetten. Hij draait de hits van toen, lult ze ook aan elkaar zoals een DJ in de gemiddelde boerendisco pleegt te doen en zorgt voor een vleugje interactiviteit door het publiek gezellig mee te laten rappen.</p>


	<p>Het enige kansloze aan dit Kanzleramt feest, behalve de lege plekken op de dansvloer, waren de talrijke vrijgezelle jonge gasten die je als vrouw geen kans boden even ongestoord op een van de loungebanken gezellig een drankje te drinken of een blowtje te draaien met je eveneens vrouwelijke maatje. Continu werden we op een opdringerige manier aangesproken door ladderzatte figuren, erg vervelend. Alhoewel ik voor een liberaal deurbeleid ben en vind dat eigenlijk iedereen de kans moet hebben om van een feest te kunnen genieten, is Off Corso aan te raden wat selectiever te werk te gaan aan de deur. Volgende Kanzleramt willen we alleen de real partyminded people!</p></div></div><footer><div class="row"><div class="small-12 medium-6 columns"><div class="article-connection"><h5><small>Vorige in Party Reports</small></h5><h3><a class="head" href="2167-wij-houden-van.html">Wij houden van... Basement Jaxx?!</a></h3><p></p><div class="article-meta"><a href="../authors/56-jantine-van-t.html">Jantine van &#39;t Land &amp; Nynke Poortinga</a><h6 class="subheader">Party Reports // 26 juni 2004 13:37</h6></div></div><a class="tiny button secondary right" href="2167-wij-houden-van.html">Lees meer</a></div><div class="small-12 medium-6 columns"><div class="article-connection"><h5><small>Volgende in Party Reports</small></h5><h3><a class="head" href="2198-een-heerlijk.html">Een heerlijk begin van de zomer</a></h3><p></p><div class="article-meta"><a href="../authors/55-maurice-van.html">Maurice van Westrienen</a><h6 class="subheader">Party Reports // 29 juni 2004 06:12</h6></div></div><a class="tiny button secondary right" href="2198-een-heerlijk.html">Lees meer</a></div></div></footer><!-- Piwik -->
<script type="text/javascript">
  var _paq = _paq || [];
  _paq.push(['trackPageView']);
  _paq.push(['enableLinkTracking']);
  (function() {
    var u="//www.spacebabies.nl/analytics/";
    _paq.push(['setTrackerUrl', u+'piwik.php']);
    _paq.push(['setSiteId', 2]);
    var d=document, g=d.createElement('script'), s=d.getElementsByTagName('script')[0];
    g.type='text/javascript'; g.async=true; g.defer=true; g.src=u+'piwik.js'; s.parentNode.insertBefore(g,s);
  })();
</script>
<noscript><p><img src="https://www.spacebabies.nl/analytics/piwik.php?idsite=2" style="border:0;" alt="" /></p></noscript>
<!-- End Piwik Code -->
</body></html>