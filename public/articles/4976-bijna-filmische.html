<!DOCTYPE html><html lang="nl"><head><meta charset="utf-8" /><meta content="width=device-width, initial-scale=1.0" name="viewport" /><title>Bijna filmische eerste avond State-X New Forms</title><link rel="stylesheet" media="screen" href="../assets/application-5d9d4baeb4183c3a5076cccb1e4c89020338a579605b75a3a7114fcfc96fcd26.css" /><script src="../assets/vendor/modernizr-8560f87d0bc4f137917740acabfc72f0d469565340a978cb6aad12c44b48093a.js"></script><script src="../assets/application-cefc40b72bd5664cfd7de44a90ee46a4a6f7a91ea55479ff016486130dd6868b.js" data-turbolinks-track="true"></script><meta name="csrf-param" content="authenticity_token" />
<meta name="csrf-token" content="cPbCj7f0FgTvIFvz43M7bfpLYFNEfD7N05gUkfkjmB18V//pswkgrsgyziHeS80BdxNwXUP5KMaBMivkc2OX4g==" /></head><body><header><div class="row"><div class="small-12 columns"><a href="../index.html"><img alt="GO Magazine" src="../assets/logo_grey-97df1f09b9af24a3ff3a0da7b11bf89609530b7a9d45e164654d4e401b02cc18.png" /></a></div></div></header><div class="row meta"><div class="small-12 columns"><div class="article-meta"><a href="../authors/54-tim-terpstra.html">Tim Terpstra</a><h6 class="subheader">Party Reports // 06 januari 2007 05:50</h6></div></div></div><div class="row"><div class="small-12 columns"><h1>Bijna filmische eerste avond State-X New Forms</h1><p class="lead"><p>Het experimentele, analyserende en vooruitstrevende festival State-X New Forms vond 15 en 16 december plaats in Den Haag. Wederom kreeg de bezoeker bij het kaartje inbegrepen een blik in de toekomst, een goed beeld van het heden en een hoge dosis vernieuwende aspecten op het gebied van muziek in de breedste zin van het woord.</p></p><p>In het verleden van het festival pronkten onder andere namen als Plaid, Tortoise, Mike Paradinas, Jason Forrest, T.Raumschmiere, Cristian Vogel, Jan Jelinek, Pere Ubu, Dillinger Escape Plan en The Locust op de programmering.</p>


	<p>Ook dit jaar werd de programmering niets tekort gedaan met onder meer Sonic Youth, Jamie Lidel, Rythm &#38; Sound, Mono, Nathan Fake, Amit, Chris Clark, Aardvarck en Ra-X. Er werd in de programmering naast de experimentele avant-gardistische rock en elektronica net als vorig jaar weer veel plaats gemaakt voor een gezonde dosis dubstep en verder vele multimedia performances.</p>


	<p>Na de extreme openingsact en goed live optreden van de band Danielson,  begint onze State-X New Forms vrijdag pas echt met een flinke headliner, namelijk Sonic Youth. Deze grensverleggende, eigenzinnige band creëert al 25 jaar gitaarmuziek in de underground scène en beïnvloed tevens al 25 jaar wereldbands op het gebied van o.a. grunge en new wave.</p>


	<p>We maken onze entree in een overvolle grote zaal van het Paard en trachten een plekje te bemachtigen waar het optreden van Sonic Youth goed te bezichtigen is, echter zonder succes. We komen terecht in een hoekje niet verder dan vijf meter van de ingang, wat het zicht en het geluid niet echt ten goede komt, toch genieten we flink van het optreden en worden we steeds verder naar voren getrokken door de magische aantrekkingskracht van de band.</p>


	<p>Er volgen bekende trekjes van de band, hard, zacht, noise en melodieuze hoogstandjes volgen elkaar in een hoog tempo op en de bekende nummers pakken goed uit. Daarnaast is het een feit dat &#8216;Sonic Youth&#8217; een begrip blijft wat amper tegen kan vallen.</p>


	<p>De programmering van de band is definitief een succes, het exclusieve optreden in Den Haag, waar Sonic Youth na onder andere Parijs en Moskou een eenmalig optreden weg gaf  dit jaar, is een eervolle stempel op de definitie van het Haagse festival.</p>


	<p>Na het optreden valt naast de muziek ook enigszins de sfeer weg, de lichten gaan aan en de grote menigte verlaat de zaal om in de foyer opgevangen te worden door een geniale gameboy act van Miniroc. Na een kort bezoek aan de Basement (King Kong), waar een gezellig sfeertje heerst en de tijd snel voorbijgaat en het al weer tijd is voor een andere grote belofte in de grote zaal. De Japanse band Mono is een niet te missen begrip zo blijkt kort na aankomst, de grote menigte heeft zijn sporen achtergelaten en heeft plaatsgemaakt voor een wat compacter gezelschap. De sfeer is erg goed als we een plaatst bemachtigen op het balkon. Het optreden begint met de eeuwige intro&#8217;s, gevolgd door de onverwachte  heftige uitspattingen van gitaargeweld waarbij je al je gedachten voelt wegglijden. Het optreden lijkt net een grote trip, bijna filmisch. Je wordt van top tot een geïsoleerd van de menigte en opgenomen in de instrumentale nummers, waarbij het ontbreken van vocalen als positief kan worden beschouwd. Na Sonic Youth blijkt Mono dan toch echt het hoogtepunt, besef ik mij, tijdens het fenomenale subtiele nummer &#8216;a speeding car&#8217; van deze meer dan indrukwekkende band, die het publiek verbouwereerd achterlaat in status x.</p>


	<p>Alhoewel de avond nu al meer dan geslaagd te noemen is Toman een welkome navolger in de Basement, nu we toch in een avond geleid door bands verkeren. Ook pakken we nog een stuk mee van het bandje Love is All en The Devastations, erg indrukwekkend allemaal.</p>


	<p>Wel ontstaat er de eeuwige grote drang naar een goede elektronische afsluiter van een waanzinnige avond. Deze rol wordt vervuld door Amit, deze drum and bass man stond aan het begin van het tijdperk waarin de donkere baslijnen de overhand kregen in de producties, deze waren terug te vinden in zijn liveset, wel was het zo dat op de jammer genoeg wat lege dansvloer de passie voor nieuwe muziekstromen als dubstep ook bij Amit de overhand hebben gekregen, wat absoluut niet slecht uitpakte. De vrijdag van Sate-X New Forms is een succes, waarbij het concept mede door de artiesten is gevormd tot een festival van immense proporties. De avond stond meer dan verwacht in het teken van de rock, wel is het een feit dat we op de zaterdag het tegenovergestelde kunnen verwachten.</p></div></div><footer><div class="row"><div class="small-12 medium-6 columns"><div class="article-connection"><h5><small>Vorige in Party Reports</small></h5><h3><a class="head" href="4958-rekorder-rocks.html">Rekorder rocks!</a></h3><p></p><div class="article-meta"><a href="../authors/58-luit-afman.html">Luit Afman</a><h6 class="subheader">Party Reports // 17 december 2006 14:57</h6></div></div><a class="tiny button secondary right" href="4958-rekorder-rocks.html">Lees meer</a></div><div class="small-12 medium-6 columns"><div class="article-connection"><h5><small>Volgende in Party Reports</small></h5><h3><a class="head" href="4977-meer.html">Meer elektronische pret tweede dag State-X New Forms festival</a></h3><p></p><div class="article-meta"><a href="../authors/54-tim-terpstra.html">Tim Terpstra</a><h6 class="subheader">Party Reports // 06 januari 2007 05:52</h6></div></div><a class="tiny button secondary right" href="4977-meer.html">Lees meer</a></div></div></footer><!-- Piwik -->
<script type="text/javascript">
  var _paq = _paq || [];
  _paq.push(['trackPageView']);
  _paq.push(['enableLinkTracking']);
  (function() {
    var u="//www.spacebabies.nl/analytics/";
    _paq.push(['setTrackerUrl', u+'piwik.php']);
    _paq.push(['setSiteId', 2]);
    var d=document, g=d.createElement('script'), s=d.getElementsByTagName('script')[0];
    g.type='text/javascript'; g.async=true; g.defer=true; g.src=u+'piwik.js'; s.parentNode.insertBefore(g,s);
  })();
</script>
<noscript><p><img src="https://www.spacebabies.nl/analytics/piwik.php?idsite=2" style="border:0;" alt="" /></p></noscript>
<!-- End Piwik Code -->
</body></html>