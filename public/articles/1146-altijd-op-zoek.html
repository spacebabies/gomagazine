<!DOCTYPE html><html lang="nl"><head><meta charset="utf-8" /><meta content="width=device-width, initial-scale=1.0" name="viewport" /><title>Altijd op zoek naar een hoger doel</title><link rel="stylesheet" media="screen" href="../assets/application-5d9d4baeb4183c3a5076cccb1e4c89020338a579605b75a3a7114fcfc96fcd26.css" /><script src="../assets/vendor/modernizr-8560f87d0bc4f137917740acabfc72f0d469565340a978cb6aad12c44b48093a.js"></script><script src="../assets/application-cefc40b72bd5664cfd7de44a90ee46a4a6f7a91ea55479ff016486130dd6868b.js" data-turbolinks-track="true"></script><meta name="csrf-param" content="authenticity_token" />
<meta name="csrf-token" content="NTCWAjtHQyroj9QsD6YxoRI9DZaZUXWzRb9IV+BPGII5katkP7p1gM+dQf4ynsfNn2UdmJ7UY7gXFXciag8XfQ==" /></head><body><header><div class="row"><div class="small-12 columns"><a href="../index.html"><img alt="GO Magazine" src="../assets/logo_grey-97df1f09b9af24a3ff3a0da7b11bf89609530b7a9d45e164654d4e401b02cc18.png" /></a></div></div></header><div class="row meta"><div class="small-12 columns"><div class="article-meta"><a href="../authors/32-robbert-weij.html">Robbert Weij</a><h6 class="subheader">Coverstories // 13 juni 2003 05:07</h6></div></div></div><section class="opening" style="background-image: url(../system/uploads/659/original/1146.jpg%3F1316953304)"></section><div class="row"><div class="small-12 columns"><h1>Altijd op zoek naar een hoger doel</h1><p class="lead"><p>Umek timmert de laatste jaren behoorlijk aan de weg. Awakenings haalde de Sloveen in september 2000 voor het eerst naar Nederland, waar hij met een snoeiharde set indruk maakte. Het jaar daarna deed zijn productie Gatex het supergoed op elke willekeurige dansvloer in Europa, waarna boekingen volgden voor mega-raves als I Love Techno, Mayday en Innercity. Uros Umek draait harde en altijd goed dansbare techno, maar zijn studio-album Neuro verraadt dat hij meer in zijn mars heeft. Go Magazine sprak met hem, kort voor zijn optreden tijdens de laatste editie van Integrate in de Haagse Hogeschool.</p></p><p>Umek begint professioneel met draaien in 1993. In het Slovenie van voor de val van de Muur is hij dan al actief in de dance-scene als organisator van diverse raves, waar voornamelijk techno wordt gedraaid. De val van het communistische regime opent een hoop deuren, waarna hij zich opwerpt als de voornaamste ambassadeur van Sloveense techno. &#8216;Ik begon al met draaien toen ik 14 jaar was&#8217;, vertelt de goedlachse dj. Hij is net gearriveerd in het Atrium en een hartelijke begroeting met de collega&#8217;s van Slam en de Integrate-crew volgt. We kunnen snel nog even een gesprekje voeren voordat hij aan zijn set begint. &#8216;Door het luisteren naar Acid house ben ik besmet geraakt met het housevirus. Toen ik eenmaal vaker buiten het voormalige Oostblok kwam, was het rond 1995 vooral de sound van de Engelse dj Surgeon die mij beinvloed heeft.&#8217; Sets van Umek zijn daardoor bikkelhard en compromisloos, maar daarin komt een lichte verandering na het jaar 2000.</p>


	<p>De Sloveen ontdekt de discotunes en ontwikkelt zich tot allround-dj. Zijn handelsmerk in die tijd is Experience (club-mix) van Antoine Clamaran.&#8217;Een heerlijke plaat&#8217;, beaamt hij. &#8216;Hij doet een beetje commercieel aan, maar de groove die erin zit is heerlijk. En kenmerkend voor de manier waarop ik een tijd geleden draaide. Nu heb ik hem al een half jaar niet meer in mijn platenkoffer zitten.&#8217;</p>


	<p>Ook in de studio doet Umek van zich spreken. Er verschijnen talloze sterke producties op zijn label Consumer Recreation en bij Primate. Het nummer Gatex groeit uit tot een mega-hit en wordt in 2001 op diverse feesten en festivals met veel gejuich ontvangen. &#8216;Dat Gatex zo&#8217;n succes is geworden, verbaasde me. Het nummer was nota bene toen al zo&#8217;n vier jaar oud. Ik had hem al tijden op mijn laptop staan. Het is natuurlijk geweldig als je eigen track zo goed wordt ontvangen overal.&#8217;</p>


	<p>Zijn wat speelsere stijl leidt op een Awakenings-feest in september 2002 tot een hilarisch moment. Een paar jongens besluiten de technische vaardigheden van Umek te testen en reiken hem de plaat Dancing on the Ceiling van Lionel Richie aan. De dj lacht en mixt het vinyl vervolgens zonder blikken of blozen in.</p>


	<p>Datzelfde jaar verschijnt een studio-album van zijn hand,  genaamd Neuro. Op het electro-getinte album staan veel gefreakte geluiden en laat de Sloveen horen nog veel meer in zijn mars te hebben. &#8216;Ik had een nieuwe uitdaging nodig&#8217;, vertelt hij. &#8216;Ik heb altijd uitdagingen nodig. Dat houdt je werk leuk. Ik ben ook bijna altijd aan het werk, als ik op reis ben heb ik mijn laptop bij me. Daar staan nu ook alweer zo&#8217;n honderd nieuwe nummers in. Binnenkort komt er een nieuw studio-album uit, waarschijnlijk bij Novamute.&#8217;</p>


	<p>Stagemanager Yno komt de dj halen om zich voor te bereiden op zijn set. Nog snel even een laatste vraag: wat heb je liever, een mega-event of een kleinschalige party? &#8216;Het maakt echt niet uit op wat voor feest ik draai. Gisteren stond ik nog voor vierhonderd mensen te draaien, maar werkelijk iedereen ging helemaal los. Het gaat om de sfeer en hoe de mensen reageren op de muziek. Hoe gekker hoe beter. Als de sfeer op een feest goed is, dan ga ik daar helemaal in op.&#8217;</p>


	<p>Even later sluit de Sloveen zijn effectenpaneel aan en draait hij een heerlijke set met swingende en dansbare techno. Op de vorige Integrate  kwam Umek niet goed uit de verf door technische problemen met de apparatuur, nu trakteert de Sloveense dj de aanwezigen op behoorlijk wat trucjes met de effectenbak en krijgt hij de mensen twee uur lang aan het dansen. Vooral het in laatste uur gaat het goed los en doet zijn set denken aan drie jaar geleden. Het verschil is echter dat het een stuk geraffineerder klinkt. Umek is duidelijk op zoek naar een hoger doel.</p></div></div><footer><div class="row"><div class="small-12 medium-6 columns"><div class="article-connection"><h5><small>Vorige in Coverstories</small></h5><h3><a class="head" href="1133-overzicht-van-de.html">Overzicht van de zomerfestivals</a></h3><p></p><div class="article-meta"><a href="../authors/2-rob-schmidt.html">Rob Schmidt</a><h6 class="subheader">Coverstories // 06 juni 2003 19:53</h6></div></div><a class="tiny button secondary right" href="1133-overzicht-van-de.html">Lees meer</a></div><div class="small-12 medium-6 columns"><div class="article-connection"><h5><small>Volgende in Coverstories</small></h5><h3><a class="head" href="1173-love-family-park.html">Love Family Park traditiegetrouw aftrap Duits festivalseizoen</a></h3><p>Diverse Duitse festivals nader toegelicht</p><div class="article-meta"><a href="../authors/32-robbert-weij.html">Robbert Weij</a><h6 class="subheader">Coverstories // 04 juli 2003 05:03</h6></div></div><a class="tiny button secondary right" href="1173-love-family-park.html">Lees meer</a></div></div></footer><!-- Piwik -->
<script type="text/javascript">
  var _paq = _paq || [];
  _paq.push(['trackPageView']);
  _paq.push(['enableLinkTracking']);
  (function() {
    var u="//www.spacebabies.nl/analytics/";
    _paq.push(['setTrackerUrl', u+'piwik.php']);
    _paq.push(['setSiteId', 2]);
    var d=document, g=d.createElement('script'), s=d.getElementsByTagName('script')[0];
    g.type='text/javascript'; g.async=true; g.defer=true; g.src=u+'piwik.js'; s.parentNode.insertBefore(g,s);
  })();
</script>
<noscript><p><img src="https://www.spacebabies.nl/analytics/piwik.php?idsite=2" style="border:0;" alt="" /></p></noscript>
<!-- End Piwik Code -->
</body></html>