<!DOCTYPE html><html lang="nl"><head><meta charset="utf-8" /><meta content="width=device-width, initial-scale=1.0" name="viewport" /><title>Sven Väth toch zijn beste tijd gehad?</title><link rel="stylesheet" media="screen" href="../assets/application-5d9d4baeb4183c3a5076cccb1e4c89020338a579605b75a3a7114fcfc96fcd26.css" /><script src="../assets/vendor/modernizr-8560f87d0bc4f137917740acabfc72f0d469565340a978cb6aad12c44b48093a.js"></script><script src="../assets/application-cefc40b72bd5664cfd7de44a90ee46a4a6f7a91ea55479ff016486130dd6868b.js" data-turbolinks-track="true"></script><meta name="csrf-param" content="authenticity_token" />
<meta name="csrf-token" content="+Sog+5tbdlPjMxnMRsIb728ldD+A4pXvTOMhvbL7P731ix2dn6ZA+cQhjB57+u2D4n1kMYdng+QeSR7IOLswQg==" /></head><body><header><div class="row"><div class="small-12 columns"><a href="../index.html"><img alt="GO Magazine" src="../assets/logo_grey-97df1f09b9af24a3ff3a0da7b11bf89609530b7a9d45e164654d4e401b02cc18.png" /></a></div></div></header><div class="row meta"><div class="small-12 columns"><div class="article-meta"><a href="../authors/20-t-n.html">T. N.</a><h6 class="subheader">Party Reports // 23 april 2002 02:00</h6></div></div></div><div class="row"><div class="small-12 columns"><h1>Sven Väth toch zijn beste tijd gehad?</h1><p class="lead"><p>Xcess powerzone 19 april 2002 Estroe en Sven Väth</p></p><p>Voor de derde editie van Xcess heeft de organisatie Sven Väth kunnen boeken voor een set van vier uur. Dit optreden zou deel uitmaken van zijn &#8216;Fire&#8217; world tour waar hij momenteel mee bezig is.</p>


	<p>Vooraf werd al aangekondigd vroeg te komen, dit in verband met de grote drukte die verwacht werd. Rond half twaalf kwamen we bij de Powerzone aangelopen. Er stond geen rij en de jassen waren binnen een minuut opgehangen. Bij binnenkomst  viel  al gelijk op dat het al behoorlijk druk was. Estroe draaide op dat moment rustige lome techno. Naarmate de tijd vorderde werd het tempo mondjesmaat omhoog gegooid, een goed opbouwende set dus. De meeste mensen stonden nog een beetje heen en weer te waggelen, echt gedanst werd er nog niet echt. Dan is er dat moment, even de bass eruit en een diepe harde bass erin. De eerste kreten vlogen door de lucht, en de eerste danspasjes werden gedaan. Estroe dacht inmiddels &#8216;die derde draaitafel staat er niet voor niets&#8217;. Met drie decks gooide ze het tempo  aardig omhoog, de platen waren  lekkere opwarmers en voor het tijdstip best hard. Helaas slopen er foutjes in haar set waaruit bleek dat ze de drie decks nog niet eigen was.</p>


	<p>Lanesra was deze avond de Mc. Zelf hoor ik het liefst alleen een aan/afkondiging van een dj maar Lanesra liet  veelvuldig wat van zichzelf horen. Effectief was het wel,  in de breaks even een zinnetje en hoppa het publiek ging uit hun dak. De altijd ingetogen Estroe wist zich op die momenten duidelijk geen houding aan te nemen, wat in een erg lief lachje resulteerde. Na het grote succes van de vorige Xcess was besloten deze keer wel de bovenste zaal als chill-out te gebruiken. Bij binnenkomst was er een voor mij onbekende Dj electro aan het draaien. Met windowlicker op de achtergrond was het lekker om even  weg te dromen op de heerlijke waterbedden.</p>


	<p>Tegen enen  verscheen de man in de dj booth waar de meeste mensen voor gekomen waren: Sven Väth. Onder luid applaus werd &#8216;Der Meister&#8217; aangekondigd. Hij begon vrij rustig met wat zweverige Duitse plaatjes. Maar na ruim een kwartier ging het tempo omhoog. Het publiek reageerde erg enthousiast op de  Iron Base remix van Felix da Housecat. De sfeer zat er gelijk goed in. Alleen echt uitbundig dansen was er niet bij, want het was erg druk op de dansvloer. Helaas waren er weer een hoop mensen die  kostbare dansruimte in beslag namen door  domweg stil te staan.</p>


	<p>De eerste tweeënhalf uur van Sven Väth waren goed, ontzettend lekkere platenkeus. Na gehoord te hebben dat hij op Timewarp een erg slechte set had gedraaid, mede door toedoen van de  drugs die hij geconsumeerd had, merkte ik er hier nog niks van. Sven had het goed naar zijn zin, de champagne vloeide rijkelijk en het was een groot feest in de dj booth. Misschien wel een iets te groot feest want na verloop van tijd waren de eerste kaaktrekkingen van Sven een feit.</p>


	<p>Mede door de grote drukte op de dansvloer waren we in de tussentijd even naar de chill-out gegaan waar Estroe een erg mooie tech-house set aan het draaien was. De zaal was halfvol, volgens mij wisten de meeste mensen niet dat er een chill-out was. Jammer want dat had beneden toch weer dansruimte gescheeld!</p>


	<p>Beneden aangekomen was inmiddels duidelijk geworden dat Sven weer eens te diep in het zakje had gekeken. De platen die hij draaide waren erg mooi maar mixen ging hem niet goed af, bijna alles liep er naast. Het zag er wel erg amusant uit met een kaaktrekkende Väth achter de decks en zijn tourmanager die er misschien nog wel erger aan toe was. Als een plaat uiteindelijk goed liep en later uit de maat ging lopen had Sven het meestal niet door. Gelukkig had zijn tourmager waarschijnlijk vroeger ook nog wel eens wat vinyl gespind waardoor hij het dan even kon overnemen.</p>


	<p>Zoals gezegd de platen waren erg mooi. Heerlijk om Heiko Laux&#8217;s &#8216;Silent Bass&#8217; eens een keer niet aan het begin van de avond te horen. &#8216;Speaker Attack&#8217; van Alexander Kowalski deed het ook erg goed. Dit werk werd afgewisseld met elektroplaten  zoals Anthony Rother&#8217;s remix van &#8216;Little Computer People&#8217;. Er werd een half  uur langer doorgegaan, en waar Väth steeds rustiger werd, werd zijn tourmanager steeds drukker. Uiteindelijk stal Sven de show niet maar was het zijn tourmanager.</p>


	<p>Terugkijkend vond ik de eerste tweeënhalf uur van Sven Väth erg goed. Toen het tempo daarna omlaag ging zakte Sven even hard mee. Het licht was dik in orde met uiteraard de twee lasers, alleen de stroboscoop had wel wat minder gemogen. De Visuals zagen er erg mooi uit, deze werden verzorgd door Vj collective Prime Meridian. Het &#8216;all-in&#8217; tarief dat de Powerzone hanteert vind je goed terug in de drankprijs. Je bent 2,50 euro kwijt voor een frisdrankje of biertje, en een Wodka Redbull kost er tien euro. Op de dansvloer kon je pakjes sigaretten kopen. Goed idee, alleen je betaalt er wel voor: vier euro voor een pakje Camel.</p>


	<p>Voor veel mensen is de avond in een domper geëindigd. Je betaalt toch een fiks bedrag voor je kaartje en uiteindelijk is de Dj zo naar kl##te dat hij geen plaat meer gelijk krijgt. Veel mensen stelden dan ook de vraag: heeft Sven Väth zijn beste tijd gehad? Dat zal waarschijnlijk de volgende maanden blijken. Voorlopig is hij in ieder geval nog niet te zien in Nederland, in verband met zijn Fire worldtour.</p></div></div><footer><div class="row"><div class="small-12 medium-6 columns"><div class="article-connection"><h5><small>Vorige in Party Reports</small></h5><h3><a class="head" href="457-afsluiten-zoals.html">Afsluiten zoals het hoort: duister en hard</a></h3><p></p><div class="article-meta"><a href="../authors/16-robert-stoel.html">Robert Stoel</a><h6 class="subheader">Party Reports // 19 april 2002 02:00</h6></div></div><a class="tiny button secondary right" href="457-afsluiten-zoals.html">Lees meer</a></div><div class="small-12 medium-6 columns"><div class="article-connection"><h5><small>Volgende in Party Reports</small></h5><h3><a class="head" href="469-diepe-buiging.html">Diepe buiging voor Ken Ishii</a></h3><p></p><div class="article-meta"><a href="../authors/19-wouter-wigman.html">Wouter Wigman</a><h6 class="subheader">Party Reports // 29 april 2002 02:00</h6></div></div><a class="tiny button secondary right" href="469-diepe-buiging.html">Lees meer</a></div></div></footer><!-- Piwik -->
<script type="text/javascript">
  var _paq = _paq || [];
  _paq.push(['trackPageView']);
  _paq.push(['enableLinkTracking']);
  (function() {
    var u="//www.spacebabies.nl/analytics/";
    _paq.push(['setTrackerUrl', u+'piwik.php']);
    _paq.push(['setSiteId', 2]);
    var d=document, g=d.createElement('script'), s=d.getElementsByTagName('script')[0];
    g.type='text/javascript'; g.async=true; g.defer=true; g.src=u+'piwik.js'; s.parentNode.insertBefore(g,s);
  })();
</script>
<noscript><p><img src="https://www.spacebabies.nl/analytics/piwik.php?idsite=2" style="border:0;" alt="" /></p></noscript>
<!-- End Piwik Code -->
</body></html>