<!DOCTYPE html><html lang="nl"><head><meta charset="utf-8" /><meta content="width=device-width, initial-scale=1.0" name="viewport" /><title> Ibiza in Oost-Duitsland</title><link rel="stylesheet" media="screen" href="../assets/application-5d9d4baeb4183c3a5076cccb1e4c89020338a579605b75a3a7114fcfc96fcd26.css" /><script src="../assets/vendor/modernizr-8560f87d0bc4f137917740acabfc72f0d469565340a978cb6aad12c44b48093a.js"></script><script src="../assets/application-cefc40b72bd5664cfd7de44a90ee46a4a6f7a91ea55479ff016486130dd6868b.js" data-turbolinks-track="true"></script><meta name="csrf-param" content="authenticity_token" />
<meta name="csrf-token" content="YOUut2aG8ZPChWPabm6A503ccEidH2XvxRQwETqNSQZsRBPRYnvHOeWX9ghTVnaLwIRgRpqac+SXvg9ksM1G+Q==" /></head><body><header><div class="row"><div class="small-12 columns"><a href="../index.html"><img alt="GO Magazine" src="../assets/logo_grey-97df1f09b9af24a3ff3a0da7b11bf89609530b7a9d45e164654d4e401b02cc18.png" /></a></div></div></header><div class="row meta"><div class="small-12 columns"><div class="article-meta"><a href="../authors/32-robbert-weij.html">Robbert Weij</a><h6 class="subheader">Party Reports // 10 augustus 2004 03:59</h6></div></div></div><section class="opening" style="background-image: url(../system/uploads/1221/original/2447.jpg%3F1316953412)"></section><div class="row"><div class="small-12 columns"><h1> Ibiza in Oost-Duitsland</h1><p class="lead"><p>Sonne Mond &#38; Sterne is het meest gemoedelijke festival van Duitsland. Het terrein ligt aan een groot meer, de line-up is zeer divers, het is niet zo massaal en de sfeer is er altijd opperbest. Helemaal als de voorwaarden ideaal zijn: veel zon, af en toe een stevig briesje en een goede party-spirit bij het publiek. Die voorwaarden waren afgelopen weekend allemaal aanwezig. Het was tijd om de zomer te vieren.</p></p><p>Op <span class="caps">SMS</span>, dat dit jaar voor de achtste keer werd gehouden, is de line-up een combinatie van topbands, de grootste dj&#8217;s (Sven Vath en Carl Cox) en heel wat live-acts en onbekende dj&#8217;s. Dit keer waren the Chemical Brothers, The Orb, Lamb en Golfrapp de grote namen op het affiche.</p>


	<p>Op vrijdag was een Duits georiënteerde schranz-avond in de grote circustent. Na de knallende live-act van Codec &#38; Flexor (Black Diamonds in the Sky) waarbij de sfeer al uitzinnig was lieten Rush (met een verschrikkelijk harde set) en Duitse lieveling Liebing de tent uit zijn voegen barsten. Het leuke is dat het geluidssysteem het allemaal aankan. Het Duitse publiek gaat zo gigantisch uit hun dak als deze mannen achter de draaitafels staan, dat alleen al is een genot om naar te kijken.</p>


	<p>Op het buitenpodium stonden er na festivalopener dj Green vier live-acts geprogrammeerd. The Orb viel me toch wat tegen, na een hoop verwachtingen. De uitvinders van Ambient hadden hun materiaal soms ook in een nieuw jasje gegoten, wat de kwaliteit niet ten goede kwam. De chemische broertjes, die dit jaar ook op Lowlands zullen staan, zorgden met een heftig optreden voor veel gejuich. Daarna mocht Carl Cox de nacht een slinger geven. Zijn platenkeus was me iets te zouteloos en te makkelijk, maar het blijft toch leuk om af en toe die heftig heen en weer schuddende grote neger te zien mixen.</p>


	<p>Voor de ochtenduren (SMS gaat door tot 12 uur in de ochtend) waren de minimale vrienden Hawtin &#38; Villalobos met een back2back-set opgesteld. Hawtin nam (gelukkig) het initiatief en creëerde een sfeer waarvan je als partyganger alleen maar van kan dromen.Met op de achtergrond een prachtig meer, dansen in het langzaam opkomende zonnetje, met een hoop gezellige Nederlanders (dit jaar zo&#8217;n 180) en heftig dansende Duitsers in de vroege morgen. De befaamde <span class="caps">SMS</span>-ochtenden waren weer een feit. Als je moe bent ga je gewoon aan het strand liggen (50  meter lopen) terwijl je daar de muziek ook nog prima kan horen. <span class="caps">SMS</span> is een beleving op zich.</p>


	<p>Op zaterdag stonden op het buitenpodium drie bands met zangeressen geprogrammeerd. Lamb opende het bal en Louise Rhodes kondigde aan dat het voorlopig hun laatste festivaloptreden was. Hoewel het niet erg druk was, imponeerde het optreden wel. Het Duitse 2Raumwohnung volgde en Goldfrapp sloot het band-gedeelte af, waarna Sven Vath zijn kunsten mocht vertonen. Helaas hield Vath zich gedurende zijn set weer te veel met zijn vrienden en vriendinnen achter het podium bezig, waardoor zijn aandacht vaak verslapte.</p>


	<p>In de Circus-tent zorgde International Pony (een project van de Hamburgse dj Koze en vrienden) voor hilarische momenten. Ook toonden zij hun pure liefde voor muziek. De mannen schepten ook nog eens veel lol in het vermaken van het publiek. Zo&#8217;n act zal waarschijnlijk nooit in Nederland te zien zijn, omdat er simpelweg te weinig animo voor is.</p>


	<p>De nacht vorderde gestaag en na een fantastische live-set van Anthony Rother meldde het zonnetje zich alweer. Tijd voor de grande finale. Tobi Neumann (die helaas niet op het buitenpodium stond) draaide een wereldset in de tent en ook hij (Hawtin deed hem ook vrijdag) toverde de nieuwe plaat van Shinedoe uit zijn tas. Met recht een supersterke minimal-plaat, waardoor Hollands glorie toch nog even voorbijkwam in dit Duitse feestje. Aniem sloot het festival buiten knallend af. De zomer was gevierd. Het festival is daarna nog niet meteen af. Iedereen krijgt rustig de tijd om weg te gaan en er wordt in een kleine tent gewoon doorgedraaid. Het strandje liep vol met partygangers die gezellig met elkaar keuvelden, zodat het wel een feest op Ibiza leek.</p>


<p><a href="http://www.sonnemondsterne.de/">Sonne, Mond, Sterne</a></p>

<p><a href="http://www.sonnemondsterne.de/">Sonne, Mond, Sterne</a></p></div></div><footer><div class="row"><div class="small-12 medium-6 columns"><div class="article-connection"><h5><small>Vorige in Party Reports</small></h5><h3><a class="head" href="2446-een-bonte-mix-van.html">Een bonte mix van mensen, visuals en muziek</a></h3><p></p><div class="article-meta"><a href="../authors/9-dania-l-van-gils.html">DaniÃ«l van Gils</a><h6 class="subheader">Party Reports // 10 augustus 2004 01:58</h6></div></div><a class="tiny button secondary right" href="2446-een-bonte-mix-van.html">Lees meer</a></div><div class="small-12 medium-6 columns"><div class="article-connection"><h5><small>Volgende in Party Reports</small></h5><h3><a class="head" href="2488-dansen-en.html">Dansen en springen op de grasmat van Katendrecht</a></h3><p></p><div class="article-meta"><a href="../authors/21-glen-zoeteweij.html">Glen Zoeteweij</a><h6 class="subheader">Party Reports // 16 augustus 2004 00:34</h6></div></div><a class="tiny button secondary right" href="2488-dansen-en.html">Lees meer</a></div></div></footer><!-- Piwik -->
<script type="text/javascript">
  var _paq = _paq || [];
  _paq.push(['trackPageView']);
  _paq.push(['enableLinkTracking']);
  (function() {
    var u="//www.spacebabies.nl/analytics/";
    _paq.push(['setTrackerUrl', u+'piwik.php']);
    _paq.push(['setSiteId', 2]);
    var d=document, g=d.createElement('script'), s=d.getElementsByTagName('script')[0];
    g.type='text/javascript'; g.async=true; g.defer=true; g.src=u+'piwik.js'; s.parentNode.insertBefore(g,s);
  })();
</script>
<noscript><p><img src="https://www.spacebabies.nl/analytics/piwik.php?idsite=2" style="border:0;" alt="" /></p></noscript>
<!-- End Piwik Code -->
</body></html>