<!DOCTYPE html><html lang="nl"><head><meta charset="utf-8" /><meta content="width=device-width, initial-scale=1.0" name="viewport" /><title>Een nachtburgemeester kies je niet</title><link rel="stylesheet" media="screen" href="../assets/application-5d9d4baeb4183c3a5076cccb1e4c89020338a579605b75a3a7114fcfc96fcd26.css" /><script src="../assets/vendor/modernizr-8560f87d0bc4f137917740acabfc72f0d469565340a978cb6aad12c44b48093a.js"></script><script src="../assets/application-cefc40b72bd5664cfd7de44a90ee46a4a6f7a91ea55479ff016486130dd6868b.js" data-turbolinks-track="true"></script><meta name="csrf-param" content="authenticity_token" />
<meta name="csrf-token" content="PSjdtKY9Lv2LE2XbM+k7bEBavA0dL5GzPRr45NneFMExieDSosAYV6wB8AkO0c0AzQKsAxqqh7hvsMeRU54bPg==" /></head><body><header><div class="row"><div class="small-12 columns"><a href="../index.html"><img alt="GO Magazine" src="../assets/logo_grey-97df1f09b9af24a3ff3a0da7b11bf89609530b7a9d45e164654d4e401b02cc18.png" /></a></div></div></header><div class="row meta"><div class="small-12 columns"><div class="article-meta"><a href="../authors/1-joost-baaij.html">Joost Baaij</a><h6 class="subheader">Perspective // 17 februari 2003 10:38</h6></div></div></div><div class="row"><div class="small-12 columns"><h1>Een nachtburgemeester kies je niet</h1><p class="lead"><p>Knarsetandend moet Amsterdam toezien hoe in Rotterdam het nachtleven borrelt en broeit. Dat kan zo niet langer! Amsterdam kiest nu een eigen Nachtburgemeester. Een multidisciplinair project, en bij voorbaat al gedoemd te mislukken.</p></p><p>Het Rijksmuseum, het Van Gogh, de Uitmarkt en het Prinsengrachtconcert. Duizenden monumenten, zomaar op straat. Vier miljoen toeristen komen elk jaar naar de hoofdstad om al het culturele moois te bewonderen. Toch wordt er gemord. In het post-Roxy tijdperk vinden de jongere bewoners er niets meer aan. Clubs sluiten deuren, van nieuwe iniatieven dooft snel de vlam. Beschaamd kijkt men naar eeuwige concurrent Rotterdam. Waar het gras groener en de nacht sprankelender is. Waar zelfs een Nachtburgemeester rondloopt. Groen Links kon het niet langer aanzien. Wat zij hebben, willen wij ook! En dus komen er verkiezingen. Met kandidaten, een website, propaganda en campagnes. Op voorhand kansloos. Een nachtburmeester kies je niet. Een nachtburgemeester kiest jou.</p>


	<p>Jules Deelder is niet het resultaat van voorrondes, spindoctors of raambiljetten. Geen commissie heeft zijn aantreden goedgekeurd. Ook &#8211; vooral &#8211; nachtbrakers in de havenstad hebben geen stem gehad. Jules was, is, en zal altijd zijn. Hij is niet alleen jazz, vinyl of poezie. Niet alleen Nighttown, niet alleen Zuidpleintheater. Wat Jules doet mag-ie zelf weten en als dat je niet bevalt sodemieter je maar op. Als Jules tussen zes plankies wordt weggedragen ontstaat geen vacature, maar een groot zwart gat. En hij zal niet alleen &#8217;s nachts, maar ook overdag gemist worden. Dit alles tot gekmakende jaloezie van enkele Amsterdammers. Zozeer, dat er direct een vacature wordt gecreeerd, die vervolgens ingevuld kan worden.</p>


	<p>Wassen neus</p>


	<p>Hierbij worden niet een, maar meerdere denkfouten gemaakt. De eerste is dat de nachtburgemeester gekozen zal moeten worden. Hij zal politiek moeten bedrijven, moeten debatteren. Een &#8216;overlegorgaan&#8217; zijn, een &#8216;brugfunctie&#8217; vervullen. Plenaire vergaderingen bij moeten wonen, rapporten schrijven! Ver-ant-woor-de-lijk-heid dragen! Profiel van een nachtburgemeester? Nee. Profiel van een grijze ambtenaar die bestaat omdat zijn functie nou eenmaal gecreeerd is. Een tweede denkfout is dat iedereen inspraak moet hebben. De nachtburgemeester is van ons allen! En dus, zo zal in de praktijk blijken, van geen van ons. Een kleurloze wassen neus die compromis na compromis zal sluiten in het &#8216;driehoeks-polderoverleg&#8217;. En vooral niet laveloos door de Leidsebuurt zal zwalken met een paar, of misschien wel veel te veel glaasjes teveel op.</p>


	<p>De misvatting aller misvattingen echter is het voorstel een Nachtwacht te vormen. Een commissie! Bestaande uit verschillende personen uit het nachtleven, voor &#8216;voldoende breed draagvlak&#8217;. Alle nadelen van bureaucratie, zonder de voordelen. Waar een enkel individu nog een kleine kans heeft spontaan een nieuwe weg in te slaan, heeft de Nachtwacht, net als haar geschilderde variant, het nakijken. Wie het manifest van deze commissie er op naslaat, springen de tranen in de ogen. Meer culturele initiatieven! Een dialoog tussen nacht- en dagbewoners! Een platform met ideeenbus! Contact onderhouden met de milieudienst! Onnavolgbaar droevig en intens Hollands tegelijk. Oh, zeker. Initiatieven als de aanstaande verkiezing zijn geweldig. Een multidisciplinair overlegorgaan in dialoog met de burgemeester is fantastisch. Die man heeft toch al niks te doen. Maar een Nachtburgemeester levert zo&#8217;n verkiezing niet op. Een Nachtburgemeester pakt zijn spullen voordat-ie zijn mission statement formuleert. En doet gewoon zijn eigen ding. Waar of op welke manier dan ook.</p></div></div><footer><div class="row"><div class="small-12 medium-6 columns"><div class="article-connection"><h5><small>Vorige in Perspective</small></h5><h3><a class="head" href="847-shoot-the-messenger.html">Shoot the messenger</a></h3><p>Essay: dance-organisaties worstelen met de media</p><div class="article-meta"><a href="../authors/1-joost-baaij.html">Joost Baaij</a><h6 class="subheader">Perspective // 03 december 2002 01:00</h6></div></div><a class="tiny button secondary right" href="847-shoot-the-messenger.html">Lees meer</a></div><div class="small-12 medium-6 columns"><div class="article-connection"><h5><small>Volgende in Perspective</small></h5><h3><a class="head" href="1330-wat-kan-dance.html">Wat kan dance leren van rock?</a></h3><p></p><div class="article-meta"><a href="../authors/32-robbert-weij.html">Robbert Weij</a><h6 class="subheader">Perspective // 05 november 2003 13:06</h6></div></div><a class="tiny button secondary right" href="1330-wat-kan-dance.html">Lees meer</a></div></div></footer><!-- Piwik -->
<script type="text/javascript">
  var _paq = _paq || [];
  _paq.push(['trackPageView']);
  _paq.push(['enableLinkTracking']);
  (function() {
    var u="//www.spacebabies.nl/analytics/";
    _paq.push(['setTrackerUrl', u+'piwik.php']);
    _paq.push(['setSiteId', 2]);
    var d=document, g=d.createElement('script'), s=d.getElementsByTagName('script')[0];
    g.type='text/javascript'; g.async=true; g.defer=true; g.src=u+'piwik.js'; s.parentNode.insertBefore(g,s);
  })();
</script>
<noscript><p><img src="https://www.spacebabies.nl/analytics/piwik.php?idsite=2" style="border:0;" alt="" /></p></noscript>
<!-- End Piwik Code -->
</body></html>