<!DOCTYPE html><html lang="nl"><head><meta charset="utf-8" /><meta content="width=device-width, initial-scale=1.0" name="viewport" /><title>Nederland-Zweden: 0-1</title><link rel="stylesheet" media="screen" href="../assets/application-5d9d4baeb4183c3a5076cccb1e4c89020338a579605b75a3a7114fcfc96fcd26.css" /><script src="../assets/vendor/modernizr-8560f87d0bc4f137917740acabfc72f0d469565340a978cb6aad12c44b48093a.js"></script><script src="../assets/application-cefc40b72bd5664cfd7de44a90ee46a4a6f7a91ea55479ff016486130dd6868b.js" data-turbolinks-track="true"></script><meta name="csrf-param" content="authenticity_token" />
<meta name="csrf-token" content="fjNhXscA9t6cbhebBby0Shx6SdaYh7ROAu+DxjCO5tdyklw4w/3AdLt8gkk4hEImkSJZ2J8CokVQRbyzus7pKA==" /></head><body><header><div class="row"><div class="small-12 columns"><a href="../index.html"><img alt="GO Magazine" src="../assets/logo_grey-97df1f09b9af24a3ff3a0da7b11bf89609530b7a9d45e164654d4e401b02cc18.png" /></a></div></div></header><div class="row meta"><div class="small-12 columns"><div class="article-meta"><a href="../authors/58-luit-afman.html">Luit Afman</a><h6 class="subheader">Party Reports // 09 mei 2005 15:25</h6></div></div></div><section class="opening" style="background-image: url(../system/uploads/1349/original/3655.jpg%3F1316953437)"></section><div class="row"><div class="small-12 columns"><h1>Nederland-Zweden: 0-1</h1><p class="lead"><p>Solid Grooves, een van oorsprong Utrechts concept, heeft uitbreiding gezocht en is hierdoor verhuisd naar Amsterdam. In het voormalige Marcanti Plaza, nu Kingdom Venue gedoopt, werd een avond gehouden met een veelbelovende line-up. Joel Mull, Christian Varela en Danilo Vigorito zouden onder anderen hier hun draaikunsten ten gehore brengen.</p></p><p>Bij aankomst rond twaalven waren de ruimtes nog veelal leeg. Aangezien Marcanti voor ons onbekend terrein was zijn we eerst een kleine tour door het gebouw gaan maken. Drie zalen waren er te vinden. In de grote zaal was het techno wat de klok sloeg, in het kleine zaaltje minimal en electro en er was een chill-out ingericht met wat dubby space house. De chill out zag er leuk uit. Het was een soort gangenstelsel met verschillende ruimten waar relaxed gehangen kon worden. Veelbelovend zag het er allemaal uit.</p>


	<p>Toen we de grote zaal inkwamen was Joel Mull reeds begonnen met zijn set. Vol verwachting, ik ben een groot fan van de Zweedse sound, haalden we wat te drinken en voegden we ons bij de handvol mensen die reeds op de dansvloer stonden. Wat een set draaide de man. Het was melodieus, donker, stevig met sferische stukken en uitermate lekker in het gehoor liggende techno. Helemaal goed dus. Ik kreeg helaas een beetje het idee dat wij de enigen waren die er zo over dachten. Naarmate de avond vorderde werd het wel wat drukker in de zaal maar qua sfeer bleef het helaas mat.</p>


	<p>Hoe vet de platen van Mull ook waren, het leek het aanwezige publiek niet te kunnen boeien en slechts een enkeling kwam in beweging. Ik was met stomheid geslagen. Het Nederlandse publiek begint echt verziekt te raken. Dansen schijnt niet meer te mogen en men kon net zo goed met een scrabblebord en een kop thee aan de slag, zo leek het. Helaas zette dit beeld zich voort tot Joel Mull zijn laatste plaat gelegd had en Danilo het roer overnam. Typisch om te zien was dat, vanaf de eerste toon die Vigorito uit de boxen perste, men wel aan het dansen sloeg.</p>


	<p>Blijkbaar was Joel Mull iets te hoog gegrepen voor dit publiek maar goed, smaken verschillen. Hij draaide een lekker potje Italiaanse spaghetti-techno zoals we dat van hem gewend zijn. Harde bassen en lekkere percussie maakten de vertrouwde Napolitaanse funk. Hier en daar een iets te lange break die het tempo er wat uithaalde maar het is de man vergeven. Tegelijkertijd was in het kleine zaaltje Bart Skils aan de gang. Hij draaide lekkere rauwe, minimale electro met snerpende geluiden waar het publiek erg van genoot. Ook qua sfeer was het daar een stuk beter te doen dan in de grote zaal waar Danilo ondertussen onverminderd door stond te pompen.</p>


	<p>Rond kwart voor vier begonnen we de eerste tekenen van slijtage te vertonen, hetgeen niet zo vreemd is na hard werken en tussendoor nog een aantal nachten missen door onder andere Koninginnedag. Met pijn in ons hart, Dr. Lectroluv en Varela zouden beiden rond vieren starten met draaien, besloten we eieren voor ons geld te kiezen en zijn wij huiswaarts gekeerd. Voor een doordeweekse woensdag geen slechte avond, alleen de sfeer liet dus wat te wensen over.</p></div></div><footer><div class="row"><div class="small-12 medium-6 columns"><div class="article-connection"><h5><small>Vorige in Party Reports</small></h5><h3><a class="head" href="3651-op-zoek-naar-het.html">Op zoek naar het experiment</a></h3><p></p><div class="article-meta"><a href="../authors/57-stefan-kriek.html">Stefan Kriek</a><h6 class="subheader">Party Reports // 09 mei 2005 02:34</h6></div></div><a class="tiny button secondary right" href="3651-op-zoek-naar-het.html">Lees meer</a></div><div class="small-12 medium-6 columns"><div class="article-connection"><h5><small>Volgende in Party Reports</small></h5><h3><a class="head" href="3684-vette-d.html">Vette d</a></h3><p></p><div class="article-meta"><a href="../authors/17-mariska-van.html">Mariska van Wijngaarden</a><h6 class="subheader">Party Reports // 17 mei 2005 14:43</h6></div></div><a class="tiny button secondary right" href="3684-vette-d.html">Lees meer</a></div></div></footer><!-- Piwik -->
<script type="text/javascript">
  var _paq = _paq || [];
  _paq.push(['trackPageView']);
  _paq.push(['enableLinkTracking']);
  (function() {
    var u="//www.spacebabies.nl/analytics/";
    _paq.push(['setTrackerUrl', u+'piwik.php']);
    _paq.push(['setSiteId', 2]);
    var d=document, g=d.createElement('script'), s=d.getElementsByTagName('script')[0];
    g.type='text/javascript'; g.async=true; g.defer=true; g.src=u+'piwik.js'; s.parentNode.insertBefore(g,s);
  })();
</script>
<noscript><p><img src="https://www.spacebabies.nl/analytics/piwik.php?idsite=2" style="border:0;" alt="" /></p></noscript>
<!-- End Piwik Code -->
</body></html>