<!DOCTYPE html><html lang="nl"><head><meta charset="utf-8" /><meta content="width=device-width, initial-scale=1.0" name="viewport" /><title>Uit de schaduw van Ferry Corsten</title><link rel="stylesheet" media="screen" href="../assets/application-5d9d4baeb4183c3a5076cccb1e4c89020338a579605b75a3a7114fcfc96fcd26.css" /><script src="../assets/vendor/modernizr-8560f87d0bc4f137917740acabfc72f0d469565340a978cb6aad12c44b48093a.js"></script><script src="../assets/application-cefc40b72bd5664cfd7de44a90ee46a4a6f7a91ea55479ff016486130dd6868b.js" data-turbolinks-track="true"></script><meta name="csrf-param" content="authenticity_token" />
<meta name="csrf-token" content="3v5sw9tvNT2/OMWg5BGn2xN6FnNK79I1IHvbaKohPznSX1Gl35IDl5gqUHLZKVG3niIGfU1qxD5y0eQdIGEwxg==" /></head><body><header><div class="row"><div class="small-12 columns"><a href="../index.html"><img alt="GO Magazine" src="../assets/logo_grey-97df1f09b9af24a3ff3a0da7b11bf89609530b7a9d45e164654d4e401b02cc18.png" /></a></div></div></header><div class="row meta"><div class="small-12 columns"><div class="article-meta"><a href="../authors/1-joost-baaij.html">Joost Baaij</a><h6 class="subheader">Coverstories // 03 juli 2002 02:00</h6></div></div></div><section class="opening" style="background-image: url(../system/uploads/1336/original/595.jpg%3F1316953434)"></section><div class="row"><div class="small-12 columns"><h1>Uit de schaduw van Ferry Corsten</h1><p class="lead"><p>Het halve gesprek met Robert Smit (28) gaat over zijn vroegere schoolvriend Ferry Corsten. &#8216;Wist je bijvoorbeeld dat Ferry pas getrouwd is?&#8217; Het kost hem moeite uit de voetsporen van zijn star-buddy te treden. Sinds een paar maanden brengt hij tracks uit onder zijn eigen naam. Niet meer verborgen als System F of Starparty. Net nu de trance-vloedgolf aan het breken is. &#8216;De onderlaag is nu weg, en dat is toch wel jammer. Trance ligt op dit moment een beetje stil.&#8217;</p></p><p>&#8216;Win een meet &#38; greet met Robert Smit!&#8217; Deze oproep zal je niet snel op <span class="caps">TMF</span> tegenkomen. Verwissel nu &#8216;Robert Smit&#8217; met &#8216;Ferry Corsten&#8217;. En opeens zie je het al staan in zwart-gele letters. Toch zit er tussen de twee namen niet zo heel veel verschil. Ferry Corsten is een tikkeltje bekender. Maar samen produceerden ze flink wat trance-klassiekers. Cry bijvoorbeeld. Het zijn dan ook twee schoolvrienden, die het eerste deel van hun carriere samen doorliepen. Hun eigen platenlabel Tsunami knoopte in 2000 de trancesound definitief in je oren.</p>


	<p>Robert zat samen met Ferry op school en woonde in Capelle aan den IJssel bij hem in de buurt. House had ze meteen in een houdgreep. &#8216;Nummers van Joey Beltram, Aphex Twin, CJ Bolland. We vonden het te gek. Alles wat tegenwoordig oldschool heet. Wij wilden dat ook maken. We mochten de apparatuur van vrienden gebruiken en zo is het begonnen. Vooral Ferry had, en heeft, een enorme drive om tracks te produceren. Hij heeft een bijzonder talent, veel meer dan ik. Hij kan van een klein ideetje de complete arrangementen uitwerken, zonder veel moeite.&#8217;</p>


	<p>De eerste nummers, zoals The Navigator, sloegen aan. &#8216;Onze producties werden steeds beter, en verkochten ook steeds beter. We wilden verder, op een hoger niveau komen.&#8217; Om aan nieuwe apparatuur te komen ging Robert hardcore produceren voor het label Terror Trax. &#8216;Ik schaam me er absoluut niet voor. Ik vind mijn hardcore-producties behoorlijk wat inhoud hebben. Veel meer dan de meeste platte gabber uit die tijd. Het heeft iets rave-achtigs, en ik zie zelfs wel een lijn met mijn hi-nrg trance van tegenwoordig. De beats zijn natuurlijk anders, maar er zit wel veel vaart in, het is heel groovy.&#8217;</p>


	<p>De hardcore blijkt cashable en de nieuwe apparatuur komt er. Soon-to-be klassieker In Love With You komt uit deze tijd. &#8216;Die clubplaat was zijn tijd ver vooruit. Het is een originele track van Ferry en mij, die wij een paar jaar geleden, op verzoek van Marc et Claude, hebben geremixed en toen weer een groot succes werd.&#8217;</p>


	<p>crossover naar popmuziek</p>


	<p>Robert en Ferry hebben dan het label &#8216;Tsunami&#8217; opgericht en releasen, als System F, &#8216;Cry&#8217;. De eerste tranceplaat met vocalen. &#8216;We maakten de crossover naar popmuziek, door het liedje een herkenbare structuur te geven, refrein, coupletten. Trance leent zich daar met name voor. De zang naast de trance-riff bleek heel mooi te zijn. We waren eerst met samples aan het pielen, maar Saskia (Lie Atjam, JB) heeft er een hele tekst op geschreven. In de studio heeft ze ingezongen over een ruwe versie van het lied. Daarna zijn wij er aan gaan schaven tot alles klopte.&#8217;</p>


	<p>Het resultaat horen we nog dagelijks op <span class="caps">TMF</span>: zang is niet meer weg te denken bij commerciële tranceplaatjes. &#8216;Er zijn na Cry veel producties met vocalen verschenen. Toch is juist dat nummer nog herkenbaar als trance. Je kunt het rustig in een club draaien, iets dat met al onze platen kan. Op dat punt onderscheiden we ons van andere trance-producties.&#8217;</p>


	<p>Na Cry vlogen de heren labeleigenaars naar de Miami Winter Music Conference, waar ze Jan Voermans van de Klubbheads tegenkwamen. &#8216;Jan snapte het niet. Het is goed geproduceerd zei hij, maar toch snapte hij het niet. Jan is van mening dat hoe minder er in een nummer zit, hoe beter het scoort. Waarschijnlijk heeft hij gelijk. Toch kunnen wij dat niet. Er moeten lagen in, symboliek, het moet diepte hebben. En de echte liefhebber hoort dat zeker.&#8217;</p>


	<p>producer-deejay</p>


	<p>Internationaal succes met produceren opent veel deuren. En vooral die van clubs. Promotors willen de mannen (altijd mannen) achter de tranceknallertjes boeken als DJ. &#8216;Zo gebeurt het dat je in een vliegtuig naar LA zit om daar op een groot evenement te draaien. Waarom? Het heeft alles met je producties te maken. De platen die je maakt komen over de hele wereld, en staan voor een bepaald geluid. Promotors kijken naar de credits en zeggen: die moeten we hebben. Het helpt dat de meeste producers ook kunnen deejayen.</p>


	<p>Het is ook gewoon een kunstje, als je het kan dan verleer je zoiets niet. Pas als je kan mixen komt het moeilijkste. Hoe zet je een set neer, wat is je opbouw, je verhaal. Je moet met pieken en dalen werken.&#8217; Aan het aantal boekingen te zien, laat Robert de SL&#8217;s voorlopig niet los. &#8216;Malta, Engeland, ik ben vaak in het buitenland. Helaas is Israël afgezegd, maar Israeli&#8217;s zijn een heel bijzonder party-volkje. Wat ook geldt voor de Engelsen natuurlijk. Wat je daar meemaakt is bizar. Zoiets kennen we in Nederland niet.&#8217;</p>


	<p>Waar elke Nederlandse DJ overseas mee te maken krijgt, is de belangstelling van buitenlandse fans. Handtekeningen, bijna-stalkers, een continue buzz bij de dj-booth. In eigen land bestaat het niet. &#8216;Nederlanders zullen wel te nuchter zijn. Maar ik denk ook dat het ze niet interesseert. Zo&#8217;n Henk Westbroek die op radio 3 loopt te verkondigen dat William Orbit het trancenummer &#8216;Barber&#8217;s Adagio for Strings&#8217; heeft gemaakt. Onzin natuurlijk. Orbit heeft een klassieke bewerking van het orgineel gemaakt, Ferry heeft het nummer van Orbit geremixed. Maar het lijkt wel alsof wij daar helemaal niet trots op zijn. Het Nederlandse uitgaanspubliek is ook zó verdeeld, je hebt hier geen massa die voor een bepaalde club gaat. Wat ook niet helpt is dat de clubs zich zo weinig profileren. Als enige doet de Now &#38; Wow dat wel bewust, bijvoorbeeld door CD&#8217;s uit te brengen. Meer clubs zouden moeten nadenken over het merk waar ze voor staan.&#8217;</p>


	<p>De hi-nrg trancesound lijkt niet te stoppen. Rank1 en Armin van Buuren, ook een van Robert&#8217;s vrienden, zijn nog steeds aan het toppen. Toch voorziet Robert dat de golf aan het breken is. &#8216;Ik ging laatst naar Basic Beat om plaatjes te kopen, maar kwam met niks thuis. Dat is toch wel jammer. Er wordt veel commercieel werk gemaakt, maar de onderlaag is nu weg. Dat vind ik wel. Ik wil vette beats horen, maar vette beats worden geen hit&#8217;. En zonder hits houdt geen enkel label het nog vol. Ook Robert&#8217;s eigen Tsunami niet. &#8216;Wij gaan op Tsunami niet experimenteren. We hebben wel een winstverwachting die we waar moeten maken. Toch zou ik graag weer een onderstroom zien opkomen. Progressive is het jammer genoeg niet geworden. Trance ligt op dit moment een beetje stil.&#8217;</p>


	<p>Deze zomer komen van Robert twee tracks uit: &#8216;Dream&#8217; (een remix) en &#8216;Spam&#8217;. Draaidates en meer info kan je vinden op www.robertsmit.nl.</p></div></div><footer><div class="row"><div class="small-12 medium-6 columns"><div class="article-connection"><h5><small>Vorige in Coverstories</small></h5><h3><a class="head" href="588-experimentele.html">experimentele clicks &#39;n&#39; cuts in een fraaie hoes</a></h3><p>Music for Speakers verovert de wereld</p><div class="article-meta"><a href="../authors/25-theo-ploeg.html">Theo Ploeg</a><h6 class="subheader">Coverstories // 28 juni 2002 02:00</h6></div></div><a class="tiny button secondary right" href="588-experimentele.html">Lees meer</a></div><div class="small-12 medium-6 columns"><div class="article-connection"><h5><small>Volgende in Coverstories</small></h5><h3><a class="head" href="602-berlijn-unlimited.html">Berlijn Unlimited</a></h3><p>Hinweise voor een uitzinnig Loveparade-Wochenende</p><div class="article-meta"><a href="../authors/1-joost-baaij.html">Joost Baaij</a><h6 class="subheader">Coverstories // 08 juli 2002 02:00</h6></div></div><a class="tiny button secondary right" href="602-berlijn-unlimited.html">Lees meer</a></div></div></footer><!-- Piwik -->
<script type="text/javascript">
  var _paq = _paq || [];
  _paq.push(['trackPageView']);
  _paq.push(['enableLinkTracking']);
  (function() {
    var u="//www.spacebabies.nl/analytics/";
    _paq.push(['setTrackerUrl', u+'piwik.php']);
    _paq.push(['setSiteId', 2]);
    var d=document, g=d.createElement('script'), s=d.getElementsByTagName('script')[0];
    g.type='text/javascript'; g.async=true; g.defer=true; g.src=u+'piwik.js'; s.parentNode.insertBefore(g,s);
  })();
</script>
<noscript><p><img src="https://www.spacebabies.nl/analytics/piwik.php?idsite=2" style="border:0;" alt="" /></p></noscript>
<!-- End Piwik Code -->
</body></html>