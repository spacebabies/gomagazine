<!DOCTYPE html><html lang="nl"><head><meta charset="utf-8" /><meta content="width=device-width, initial-scale=1.0" name="viewport" /><title>Party after all</title><link rel="stylesheet" media="screen" href="../assets/application-5d9d4baeb4183c3a5076cccb1e4c89020338a579605b75a3a7114fcfc96fcd26.css" /><script src="../assets/vendor/modernizr-8560f87d0bc4f137917740acabfc72f0d469565340a978cb6aad12c44b48093a.js"></script><script src="../assets/application-cefc40b72bd5664cfd7de44a90ee46a4a6f7a91ea55479ff016486130dd6868b.js" data-turbolinks-track="true"></script><meta name="csrf-param" content="authenticity_token" />
<meta name="csrf-token" content="dhBSU4so5x/DM1hXiTjpq+0wSIyyOAXuHwfW7OxHZ3l6sW81j9XRteQhzYW0AB/HYGhYgrW9E+VNremZZgdohg==" /></head><body><header><div class="row"><div class="small-12 columns"><a href="../index.html"><img alt="GO Magazine" src="../assets/logo_grey-97df1f09b9af24a3ff3a0da7b11bf89609530b7a9d45e164654d4e401b02cc18.png" /></a></div></div></header><div class="row meta"><div class="small-12 columns"><div class="article-meta"><a href="../authors/14-doby-jim-stalder.html">Doby-Jim Stalder</a><h6 class="subheader">Perspective // 29 november 2001 01:00</h6></div></div></div><section class="opening" style="background-image: url(../system/uploads/1682/original/190.jpg%3F1316953504)"></section><div class="row"><div class="small-12 columns"><h1>Party after all</h1><p class="lead"><p>Zaandam is de laatste weken veel in het nieuws. Twee doden op verschillende party&#8217;s in de Hemkade waren de oorzaak. Een politieke campagne tegen onze housecultuur is het gevolg. Nu nog alleen in Zaandam, maar als het aan burgemeester Vreeman ligt door het hele land. De Tweede Kamer heeft zich al over de kwestie gebogen. Nadert voor ons het einde der goede tijden?</p></p><p>De eerste gedupeerden waren de bezitters van een kaartje voor Q-Dance op 17 november. Het feest werd afgelast, na absurde beperkingen van Vreeman. Ook degenen die wilden afteren in de Waakzaamheid kwamen bedrogen uit: de deuren sloten om 04.00 uur, twee uur later stond iedereen buiten.</p>


	<p>De beperkingen die de burgemeester aan de Hemkade heeft opgelegd getuigen van enige wereldvreemdheid. Openen om 20.00 uur, sluiten om 02.00. Ondenkbare tijden voor mijn opoe misschien, maar de gemiddelde party animal stapt niet voor elf uur in zijn uitgaanstenue. En iedere DJ weet dat pas na één uur het dak eraf gaat. Dat Vreemans methode om drugsslachtoffers te voorkomen niet werkt werd nog dezelfde nacht bewezen. Bij toeval trof de politie twee mensen aan in het uitgaansgebied, strompelend over straat. Ze zijn direct opgenomen in het ziekenhuis, onwel na overmatig gebruik van <span class="caps">GHB</span>.</p>


	<p>Wat is nu het werkelijke probleem? Niet dat partyparadijzen tot laat open blijven, of het gebruik van drugs (al vind ik after-afters persoonlijk wat te ver gaan). Nee, het echte kwaad schuilt in datgene wat met geen enkele wetgeving te contoleren is: onverantwoord drugsgebruik. Om een parallel te trekken: roekeloos rijgedrag voorkom je ook niet met een paar flitspalen. Afschaffen van de automobiel is afdoende, maar geen optie. Het enige wat, net als voor het verkeer, nut heeft voor de housescene is het geven van goede, keiharde voorlichting. En een duidelijke regelgeving, zonder daarbij de housecultuur in het nauw te drijven. Het aantal doden zal zo niet tot nul worden gebracht, net zo min als er nooit meer verkeersslachtoffers vallen. Beperking tot het minimum, dat moet het streven zijn.</p>


	<p>Gelukkig zijn er talloze initiatieven die dit doel nastreven. Vrijwilligersorganisaties als &#8216;Unity&#8217; duiken in het nachtleven om vrijblijvend te vertellen over de do&#8217;s en don&#8217;ts van drugs. Politie Hollands midden begint met de horecabranche aldaar een campagne om jongeren te waarschuwen voor <span class="caps">GHB</span>. Bovendien zijn er op sommige feesten nog stands waar pillen getest kunnen worden (zag ik die vroeger niet vaker?). Laat de politiek zich liever hier op richten, in plaats van met de problemen te schuiven.</p>


	<p>Wat het einde der tijden betreft: zo&#8217;n vaart zal het echt niet lopen. In &#8216;94 maakte de gabber eenzelfde crisis door, met als dieptepunt een feest in de Sporthallen Zuid. Nadat een dealer slechte pillen had verkocht raakten 200 mensen onwel, 8 werden in comateuze toestand opgenomen. Een jaar lang werden vergunningen voor gabberparty&#8217;s niet verstrekt. Concrete afname van drugsslachtoffers bleef echter uit. Naast deze les uit het verleden is de  tegenwoordige macht van het publiek en de grote organisatoren (die een belangenvereniging hebben opgericht) enorm. De politiek zal wel móeten zwichten, al is het om economische redenen. De Q-Dancers ervaren in elk geval als eersten de kracht en souplesse van de housecultuur: op Tweede Kerstdag vieren zij alsnog hun feest, in de Music Hall. Power to the partypeople!</p></div></div><footer><div class="row"><div class="small-12 medium-6 columns"><div class="article-connection"><h5><small>Volgende in Perspective</small></h5><h3><a class="head" href="284-is-dance-nog-te.html">Is dance nog te stoppen?</a></h3><p></p><div class="article-meta"><a href="../authors/14-doby-jim-stalder.html">Doby-Jim Stalder</a><h6 class="subheader">Perspective // 12 december 2001 01:00</h6></div></div><a class="tiny button secondary right" href="284-is-dance-nog-te.html">Lees meer</a></div></div></footer><!-- Piwik -->
<script type="text/javascript">
  var _paq = _paq || [];
  _paq.push(['trackPageView']);
  _paq.push(['enableLinkTracking']);
  (function() {
    var u="//www.spacebabies.nl/analytics/";
    _paq.push(['setTrackerUrl', u+'piwik.php']);
    _paq.push(['setSiteId', 2]);
    var d=document, g=d.createElement('script'), s=d.getElementsByTagName('script')[0];
    g.type='text/javascript'; g.async=true; g.defer=true; g.src=u+'piwik.js'; s.parentNode.insertBefore(g,s);
  })();
</script>
<noscript><p><img src="https://www.spacebabies.nl/analytics/piwik.php?idsite=2" style="border:0;" alt="" /></p></noscript>
<!-- End Piwik Code -->
</body></html>